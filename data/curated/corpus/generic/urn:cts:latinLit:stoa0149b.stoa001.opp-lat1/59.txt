In finem in his qui inmutabuntur in tituli inscriptione Dauid in doctrinam cum succendit Mesopotamiam et Syriam Sobal et conuertit Ioab et percussit uallem Salinarum duodecim milia Deus reppulisti nos et destruxisti nos et reliqua Multa in psalmo ante rerum gesta praescripta sunt qua necesse est ad alicuius intellegentiae significationem his que effectu sunt anteferri cum in finem cum pro his qui demutabuntur cum tituli inscriptio cum in doctrinam Dauid superscriptio conprehendit post quse gestorum tempus adscribitur succenditMesopotamiam etSyriam Sobal et conuertit loab et percussit uallem Salinarum duodecim milia quo psalmus omnis ab historia dissentit nam cum Sobal percussit cum Mesopot amia et Syria quae ab eodem ad bellum commota et accensa et capta est hanc maximi belli uictoriam ingens gratulationis laetitia consecuta est psalmus autem totus tristis et msestus est cum super repulso detractoque populo dolor est cum commotae turbatseque terrae querella est cum sanandse contritionis eius oratio est deinde id quod in Salinarum ualle memoratum est neque in historia neque in aliquorum translatorum intellegentia est nam secundum Aquilam qui translator legis ludseis post passionem domini fuit ita scribitur cum percussit ualles sed hic secundum litteram scribens et extra spiritalem intellegentiam manens belli locum edidit translatio autem illa seniorum septuaginta et legitima et spiritalis ante passionem domini gestaque suscepta per nominum naturarumque species nunc quoque ut in omnibus psalmis causam sensumque manifestat in commemoratione gestorum non argumentum psalmi sed tempus ostendens ne ob id quod continetur in gestis sed ut tum cum ea gesta sunt scriptus esse noscatur Sed antequam de tempore loquimur prophetise quia multum ad intellegentiam psalmi proficit scire quando sit scriptus de superscriptione tractemus quae intellegenda refertur ad finem et his qui inmutabuntur qui ex impietate scilicet ac uitiis desinentes ad religionem atque innocentiam transferentur et ex peccatis synagogae ad ecclesiae gratiam demutabuntur sicut in eo psalmo qui primus pro his qui inmutabuntur est scriptus ostendimus cum dicitur audi filia et uide et inclina aurem tuamet obliuiscere populum tuum et domum patris tui quoniam concupiuit rex speciem tuam et rursum in eodem pro patribus tuis facti sunt tibi filii constitues eos principes super omnem terram filiorum itaque demutatione facta pro patribus paternam domum obliuiscitur deo regi magis regina placitura cuius morte renouatur ad uitam et idcirco tituli inscriptio pro his qui inmutabuntur adscribitur gloriam mortis eius qui pro omnibus mortuus tituli inscriptione testante et testante ad doctrinam Dauid ut omnes eum Dauid qui et oriens et iustus et rex aeternus est nouerimus qui inimicas nobis infestasque uirtutes cum duce suo peremit omnibus his qui aduersum nos uitiorum bella accendere erant soliti extinctis non in ualle planctus neque in ualle tabernaculorum sed in ualle salium id enim magis quam salinarum graecus sermo declarat cum ex se iam non flebiles habitationes nec lamentanda tabernacula sed salem potius haec mundi huius uallis exhibeat eos scilicet eorumque similes quibus dictum est uos estis sal terrse in quibus maxime anticus ille nosque incendens hostis extinctus est pro his igitur in fine commutandis et sub testimonio ac tituli inscriptione ad Dauid edocendis psalmus hic scribitur non alio tempore quam cum Nathan propheta throni aeterni regem ex Dauid semine nuntiauit in eo enim tempore haec quae in rebus gestis prsescribuntur effecta sunt in quo prophetia aeterni regis ostensa est intellegendus ergo psalmus pro his est qui inmutabuntur in Dauid aeternum regem edocendis et qui pro amissis patribus erunt ex commutatione iam filii ita enim coepit Deus reppulisti nos et destruxisti nos iratus es et misertus es nobis commouisti terram et conturbasti eam sana contritiones eius quia mota est ostendisti populo tuo dura potasti nos uino conpunctionis dedisti metuentibus te significationem ut fugiant a facie arcus secundum communem saeculi sensum irse miserationique non conuenit neque ipsius in eosdem uterque hic idem conueniet adfectus ut ultionis uoluntati uoluntas miserationis admixta sit solis autem hoc patribus pie irascentibus congruit ut misericors eorum ira in peccatis sit filiorum secundum etiam illud beati Pauli cum ita Satanae in interitum carnis tradit ut spiritus saluus sit in die domini uindictae praesentis seueritatem ad salutem spiritus proficere demonstrans seternus ergo ille et caelestis omnibus pater qui et dixit ego occidam et ego sanabo sic repellit et destruit suos ut misereatur iratus destruxit enim Hierusalem templum sed caelestem sanctis reddidit ciuitatem reppulit ab operationibus legis sed iustificationem fidei iustificans ex fide impium tribuit dissoluit terrestre regnum sed reges constituit caelorum ita iram misericordia consecuta est dam damno terrenorum praesentium ingens aeternorum bonorum retributio repensatur Et hsec quidem non magis ad Israhel quam ad uniuersitatem humani generis aptata sunt quia ex uno in omnes sententia mortis et uitse labor exiit cum dictum est maledicta terra in operibus tuis nunc autem per unum in omnes donum uitse et iustificationis gratia abundauit ut quorum terra maledicta est horum nunc conformia deo corpora sint et quae commota metu et ignoratione turbata et labore contrita est et ipso illo lsetificantis uini conpuncta potu nunc susceptae significationis secura uirtute futurae irae defugiat potestatem in arcu enim ut frequenter tractauimus praeparatae ad p nam impiis irse terror ostenditur secundum illud numquid irascetur per singulos dies arcum suum tetendit et parauit eum et in eo parauit uasa mortis sagittas suas arsuris operatus est metuentibus igitur significationem dedit uel signi in frontibus uel fidei in cordibus uel testimonii in operibus uel glorise in confessionibus uel uictorise in martyribus ut a facie arcus irseque fugiatur ut dictum est natio uiperarum quis monstrauit uobis fugere ab ira uentura gratulantis igitur humani generis haec uox est post regnum mortis post diaboli terrores post laborum peccatorumque onera post infelicis laetitiae dolorem quia uitiorum gaudia cum sint intellecta conpungunt in uino enim secundum apostolum lasciuia est et sicut est uinum cor hominis laetificans ita et uinum est cor hominis conpungens nam et calix irse est sicuti et calix uitae est Post haec ergo et post hoc uini conpunctionis uinum significatione fugiendi arcus iraeque concessa uniuersitas fidelium aeternis spebus exultat id enim mox diapsalma interueniente declarat ut liberentur dilecti tui salua dextera tua et exaudi me dextera domini fecit uirtutem et a dextris deo uirtus dei coexcitata secum humilitatis nostrae carne consedit data ergo significatione fugiendi a facie arcus liberantur dilecti et per dei dexteram saluantur et a qua facie arcus liberentur saluenturque apostolus docuit dicens qui liberauit nos de potestate tenebrarum et transtulit in regnum filii dilectionis suae liberandi ergo dilecti saluandique per dexteram dei sunt Sed salutis huius ad fidei firmitatem noscenda est prophetia sequitur enim deus locutus est in sancto suo laetabor et partiborSicimam etconuallem tabernaculorum dimetibor meus estGalaad et meus estManasses et Ephrsem fortitudo capitis mei Iuda rex meus Moab olla spei mese in Idumseam extendam calciamentum meum mihi allophyli subditi sunt in sancto deus locutus est in eo nempe cui etiam dsemones clamant scimus quia tu sanctus dei es et de quo angelus euangelizat et quod ex te nascetur sanctum uocabitur filius dei in hoc itaque sancto locutus est cum dicit pater qui in me loquitur ipse facit opera sua locutus ergo in sancto deus in principio sermonis exultat exultabit enim ut gigans ad currendam uiam exultabit in Sicima partienda Sicima Samaria est quae eadem et Sichem est quam Iacob Ioseph filio suo sub benedictione spiritus deputauit haec cum omnibus antea legis temporibus in impietate mansisset euangelium domini ex parte suscipiens nam hodieque pars eius inreligiosissimis studiis de studio uetere detinetur illic enim uaccae adoratae illic mons relicto sacrario electus illic regnum aduersum ludam excitatum sed eodem primum dominus accedens etiam credente Samaritana et aquae uiuse potum precante fidem intulit mox etiam apostolis praedicantibus participes sancti spiritus facti sunt partita ergo Sicima est cum fideles ab infidelibus separantur et est futuri iudicii ista diuisio sicut scriptum est ueniet dominus serui illius in die qua non sperat et hora qua ignorat et diuidet eum partemque eius ponet cum hypocritis diuisa ergo Samaria est uel iudicio uel fide secundum illud non ueni pacem mittere in terram sed diuisionem Neque solum loquens in sancto deus Sicimam partitus est sed etiam conuallem tabernaculorum dimensus est hanc siquidem habitationis humanae demersam humilemque sedem quam et alio loco ob segritudines uitse ac lamentationes calamitatum uallem planctus esse commemorat dicens deposuerunt in u all e plorationis dimensus ergo banc est quia gentium plenitudo spectatur et ubi modus est credentium futurus illic dimensionis examen est partem intra ecclesiam congregandis parte alia in eadem ualle residentibus Quisque autem aliqua metitur necesse est ut ea quse sua sunt metiatur suus enim est Galaad et suus est Manasses mons iste Phoenicum est Arabiae Mesopotamiseque contiguus ei parte Manasse in possessionem deputatus et ideo et suus est Manasses sub Manasses nomine terrse plenitudinem sicuti et sub Galaad omnem orbem suum esse demonstrans sed in his usurpandis nihil praeter ius proprietatis ostensum est Ephrem autem adsumptio capitis eius et Iuda rex eius eat haec sanctus loquente in se deo loquitur qui et per Iacob Ephrem conuersa manuum sanctificatione benedixerit et regem ei Iuda qui et expectatio gentium futurus esset ostenderit adsumptio ergo Ephrem est non etiam Manasses cum Ioseph uterque sit filius sed cum in capite significatio contineatur et corporis secundum illud de torrente in uia bibet propterea exaltabit caput et omnis sanctus caput est corporis Christi idcirco adsumptio capitis eius Ephrem est quia contra generationum ordinem ad praeferendam ecclesise sanctificationem in praelato Ephrem et postposito Manasse minor maiori est antelatus adsumptio itaque capitis sui est Ephrem id est populi quem in Ephrem prsefigurauit uel potius ecclesia in corpus adsumitur Iuda etiam rex meus est id est a se dispositus et electus non utique uel Dauid ipsi rex Iuda est cum ex Iuda rex ipse sit primus uel loquenti in sancto suo deo rex est sed loqui hsec sanctus iste in quo deus loquitur intellegendus est qui et spiritu Iacob repleuerit ad seterni regis istius prophetiam cum ait non deficiet princeps de Iuda nec dux de femoribus eius donec ueniat semen cui repositum est et ipsum est expectatio gentium Et quia non solum ex hac generatione sanctorum sed etiam ex peccatorum origine huic dei sancto carnis esset ineunda susceptio quia in similitudine carnis peccati deus filium suum misit idcirco etiam Moab olla spei eius est et hsec quidem Moab generatio secundum eam quse in Genesi sententia est diuinse maledictionis suscepit opprobrium sed post decem generationes per gradus successionis sancto digna fit genere sanctusque hic ex Iuda et ex Moab originem sumens decocta tamquam per ollam carnis cruditate in speciem cibi significatur aeterni cum caro eius aere cibus uitae sit est et olla secundum Hieremiam urens peccata atque tollens sicuti et dominus ipse mittere ignem uenit super terram et multi secundum apostolum tamquam per ignem erunt salui cum defsecatis et perastis uitiis ut argentum ignitum probabiles iudicentur hinc ergo Moab spei suae olla est cui etiam ex Moab cruda utique atque uitiosa iam caelestis illa ad cibum uitse sanctificatio carnis in spe est Quin etiam usque in Idumseam calciamentum suum extensurum esse se dicit scilicet usque ad defectionem Esau quia Idumsea quae sedis est Esau prsedicationis apostolicse dirigat gressum speciosi enim pedes euangelizantium sunt et in calciamento pedes in pedibus autem gressus ostenditur neque solum in Idumseam cursum praedicationis extendet sed etiam allophyli subditi sunt secundum illud exaudi deus orationem ad te omnis caro ueniet quia deo dignum sit gentes ei omnes esse subiectas et uniuersitatem carnis ad confessionem aeternae huius misericordiae erudiri Sed cognitis his qui inmutabuntur secundum tituli inscriptionem et doctrina eius qui Dauid est seternus accepta aeternam illam primitiuorum in caelis Hierusalem et circumstantium deo sanctorum ciuitatem ingredi propheta festinat ducem qui se eo deducat expectans sequitur enim quis deducet me in ciuitatem circumstantise quis deducet me usque in Idumaeam nonne tu deus qui reppulisti nos et non egredieris deus in uirtutibus nostris Esau defectio est et Edom secundum Genesim deficiens est et secundum apostolum quod est relicum Israhel saluandum est optans ergo propheta in ciuitatem circumstantiae deduci scit se ante usque in Idumseam esse uenturum id est in illam defectionem populi anterioris qua maior seruiet minori et ultima prsedicatio conuertet corda patrum ad filios cum ueniens ex Sion peccata et impietates ab Iacob auferat sed hic idem deducet qui et ob impietatem ante destruxit et reppulit qui capta Hierusalem destitutoque regno indignos spretosque deseruit solitus ante eos spiritalibus auxiliis confouere et caelesti militia aduersum inimicorum bella tutari nunc autem deserente eos custodia spiritus sancti nullum in uirtutibus eorum id est in exercitibus diuinse propugnationis auxilium est et ideo quia destruxit non egredietur in uirtutibus eorum Sed repositae spei quia quod Israhel est relicum saluabit misericordiam propheta non tacuit dicens da nobis auxilium de tribulatione et uana salus hominis in deo faciemus uirtutem et ipse ad nihilum deducet tribulantes nos scit uanam salutem esse quae ab hominibus speratur quia et uitse huius usus sine misericordia dei nullus sit secundum illud melior misericordia tua super uitam quia nisi ad profectum seternitatis uita suscepta sit miseriarum in nobis potius erit origo non uitae auxilium itaque a deo in tribulationibus sperat quia hominum salus uana sit postulat ergo de tribulatione auxilium in deo uirtutes concesso auxilio facturus cum liberati omnes a lege peccati in dei potius iustificatione maneamus cum pugnam non aduersus carnem et sanguinem sed aduersum spiritales nequitias et mundi potentes deo satanam ipso spiritu oris sui interficiente peragamus cum non regnet iam in inmortali corpore nostro tribulans nos ante peccatum cum absorbeatur mors a uita in contentione uictorise per dominum nostrum Iesum Christum qui est benedictus in saecula sseculorum amen 