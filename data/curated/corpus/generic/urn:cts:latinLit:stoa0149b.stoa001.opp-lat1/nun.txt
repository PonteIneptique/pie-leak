Lucerna pedibus meis uerbum tuum et lumen semitis meis et reliqua Vita sensusque hominum in errore ac potius nocte inscientiae manet dum carnali infecta contagio in profundo ignorantiae per grauitatem naturae cui admixta est detinetur quando enim per semetipsum causam et rationem originis nouerit quando sciet qui uitae suae fructus sit quae condicio spei quae promerendae posteritatis uia neque enim quisquam tam demens aut inops sensu est ut in id cum nullus esset natum se esse existimet ut rursum postquam natus est nullus esset cum sine dubio meminerit ex bonitate dei profectum esse quod natus est nec id in bonitatem eius cadat ut in nobis hoc suum quo nascimur munus interimat sed propheta cognitione rerum caelestium dignus et in lucem scientiae munere dei et eloquio collocatus ducem ad bene et innocenter uiuendum eum sequitur qui lux uera est et qui omnem hominem lucificat Hane ergo suae ignorantiam quodam praelato lumine ad dirigit dicens lucerna pedibus meis uerbum tuum scit se nisi uerbo dei inluminatum has corporum tenebras et hanc saeculi noctem ferre non posse scit ubique adesse lapides offensionum laqueos funium scrobes fouearum ut enim quis nocte egressus lucernam antefert et quo pedem inferat contuetur atque ad singulos gressus lumine sollicitus est ita unusquisque nostrum manens in se uerbum dei in omnes operum processus tamquam lucernam omnis etenim doctrina caelestis dux nobis ad iter est quae lucernae modo in hac nocte est cum aliquid aut agimus aut cogitamus aut loquimur ut ea in omnem progressum cuiuscumque operationis utamur Iubet dominus in euangeliis hanc praeceptorum suorum lucernam non otiosam et inutilem occuli dicens nemo enim lucernam accendit et ponit eam sub modio quae enim si modio tegatur utilitas est usum suum tantum intra id quo operitur inpendit iubet igitur eam in candelabro id est in officii sui sede constitui itaque hanc doctrinam atque hoc uerbum dei intra nos receptum non otiosum neque inutile tamquam modio occulamus sed lumen istud nobis ipsis primum et rursus ex nobis omnibus gentibus praebeamus sequenti quoque istud mandato dominus admonuit dicens sint lumbi uestri et ardentes iubet ergo nihil nos agere in obscuro quia omnis in peccatis agens odit lumen et diligit tenebras uult has lucernas nostras esse semper accensas ne quando in nocte huius saeculi relinquamur in tabernaculo testimonii lucerna accenditur et haec omni festiuitatis tempore ardet illi hoc quod agunt nesciunt sed nos in his tabernaculorum nostrorum id est corporum testimoniis ardentes lucernas semper habeamus et festiuitatem spei nostrae earum luce peragamus Apostolos quoque quos sal quos et lumen mundi dominus nuncupat per hanc significationem hos et lucernas esse ecclesiae ostendit dicens lucerna corporis tui est oculus tuus corporis scilicet ecclesiae unum corpus in Christo est nosque inuicem eius membra sumus primum enim unicuique nostrum dei uerbum sibi lucerna est deinde uir apostolicus toti corpori suo id est ecclesiae lucerna est neque enim omne corpus aut pes aut oculus aut manus est ergo si oculi totius corporis pars lucidissima et ob id membris ceteris erunt tenebrae id est si apostolorum non ardebunt lumine ipso in tenebris sito quanta totius corporis nox manebit Iohannes psenit entiae et Iudaeis et gentibus fuit domino dicente ille erat lucerna ardens et lucens et uos uoluistis ad horam exultare in lumine eius habemus ergo doctrinae lumen exultemus in eo non ad horam sed semper neque ad tempus sed in aeternum beatae uirgines illae et utiles olei mercatrices solae in lampadum suarum lumine cum sponso thalamum ingressae sunt ceteris neglegentibus et dormientibus ab ingressu thalami exclusis Ad omnem igitur animae nostrae pedem utamur dei uerbo ut lucerna sed lucerna semper ardente semper in officium suum per nostram prudentiam praeparata uerbum autem quod pedibus est ipsum illud et semitis lumen est sensim enim et domestice incedentibus lucerna opus est autem et publicum iter ingredientibus lumen potius necessarium est ne latro insidietur ne ambiguae uise error occurrat per incrementa enim a minori ad maius acceditur ut ei cui uerbum dei primum lucerna sit pedibus id ipsum uerbum ei fiat lumen in semitis sed lucerna pedibus et lumen in semitis utilem profectum praestare debent et uideamus an dignum aliquid propheta subiecerit Ait enim iuraui et statui custodire iudicia iam non in nocte errat nec pedem metuit offendere sacramentum enim omne firmatae scientiae res est et iurandi religio ex ueritatis cognitione suscipitur iurat ergo propheta nec tantum iurat sed et statuit quia sacramenti uinculum firmitas sit statutorum statuit ergo iurans custodire iudicia dei et difficile est statuta conuelli et optimum est statuere iurata Sed meminit nihil esse in dei iudiciis iniustum si enim humana iudicia ea uere iudicia existimantur quae ex arbitrio iudicii sanciuntur nedum modo ambigendum sit nihil esse in dei iudiciis iniustum amittimus liberos iniustum hoc iudicium existimamus numquid iniuste deus in Iob filios dedit diabolo potestatem damna nostra tamquam inique accidentia dolemus numquid egere solum illum perfectum uirum deus r m sine ratione permisit cruciamur doloribus et contra deum inpatientiae nostrae querellis increpamus anne incerto consilio exesus uermibus sanie defluens perfossus ulcere fuit certe haec omnia ad docimentum fidei et ad praemium glorios profecerunt infirmitas nostra efficit ut malum esse id quod patimur existimemus ceterum dei semper uoluntas est ut patientia passionum probemur nos uero diuini iudicii iustitiam dum sine docimento fidei latere uolumus inprobamus Sed qui superius et iurauerat et statuerat ut custodiret iudicia iustitiae dei dignum aliquid sacramento et constitutione sua in obseruandis debet praestare iudiciis non enim leue est quod custoditurum se statuit iuratus et quid illud sit sequens uersus loquitur ait enim humiliatus sum usquequaque domine uiuifica me secundum uerbum tuum unigenitus dei filius naturae nostrae ex uirgine sibi corpus adsumens cum in se ipso ueram et perfectam humanae formam praebuisset quid a se disci tamquam exemplo doctrinae uoluerit noscendum est ait enim uenite omnes qui laboratis et onerati estis et ego uos reficiam tollite iugum meum super uos et discite a me quoniam mitis sum et humilis corde et inuenietis requiem animabus uestris ipse utique perfectus et sine peccato solus et unus in cuius ore non fuit hoc praecipuum a se doctrinae sumi exemplum mansuetudinis scilicet et humilitatis per quae animabus requies inueniretur Scit insolentem esse et incapacem rerum secundarum naturae nostrae infirmitatem alii per opes insolescunt nescientes de largitione opum dictum esse eleemosyna enim abscondit peccatum et rursum dispersit dedit pauperibus iustitia eius manet in saeculum et dominum ipsum his qui esurientem cibassent sitientem potassent peregrinum domo recepissent nudum ueste texissent infirmum uisitassent clausum carcere consolati essent dixisse uenite possidete praeparatum uobis regnum a constitutione mundi alii gloriae saeculi tument nescientes hunc principalem benedictionum caelestium fuisse sermonem beati pauperes spiritu quoniam ipsorum est regnum caelorum alios nobilitas in fastidium erigit non cogitantes illis qui in Christo renati sint dictum esse uos autem genus electum regale sacerdotium genus sanctum sunt saeculi leges alia dei munera diabolus cum dominum temptare ausus est suum esse saeculum gloriatur dominus uero mori nos saeculo iubet ut uiuamus ipsi cum domino opum contemptus opulentia est cum domino terreni honoris despectus caelorum regnum est cum domino humilitas cordis generosae et regiae natiuitatis ornatus est hoc igitur a se disci uoluit quod uirtutum omnium maximum est Apostolus etiam ad humilitatem nos docens talibus adhortatur hoc enimsapiteinuobis Iesu qui cum in forma dei esset non rapinam existimauit esse se deo sed se exinaniuit formam serui accipiens et habitu repertus ut homo humiliauit se factus oboediens usque ad mortem mortem autem crucis habemus exemplum ab unigenito deo humilitatis sed uideamus et praemium propter hoc enim eum deus exaltauit et donauit ei nomen quod est super omne nomen ut in nomine Iesu omne genu flectat caelestium et terrestrium et infernorum et omnis lingua confiteatur quia dominus Iesus in gloria est dei patris hoc humilitatis fuit praemium ut corpus adsumptum in gloria dei patris maneret ut in nomine eius genu caelestis et terrestria et inferna curuarent manens enim in dei forma non ui aliqua sibi ac rapina id quod erat existimauit scilicet ut deo esset aequalis erat enim in dei forma nihilque ei ex eius gloria deerat in cuius forma manebat sed formam serui per humilitatem accepit et habitu ut homo repertus est humilians se per usque ad mortem nec solum usque ad mortem sed usque ad mortem crucis caelum ex praecepto dei ipse mundum ex iussu paterno in hanc speciem tanti decoris ornauit terram et quae in his sunt creauit sed numquid ob illa meruit hominem adsumptum in aeterni patris gloria collocare humilitatis hoc praemium est humilitatis haec merces est ut quia manens antea in forma dei esset in forma serui deinceps effectus et manens in forma dei et effectus in forma serui confessione caelestium et terrestrium et infernorum esse in dei patris gloria nosceretur quoque idem apostolus ne quos ipsa illa diuinorum munerum gratia efficeret insolentes ait unicuique data est demonstratio spiritus ad utilitatem enim quod ait ad utilitatem docuit eo humiliter utendum ne forte quemquam spiritalium donorum confidentia efficeret insolentem et dei gratia per insolentiae uitium fieret otiosa ex persona autem sua ipse demonstrat etiam hoc esse se deo gratiae consecutum ne per confidentiam plurium in se o gratiarum in aliquem tumorem tolleretur dicens et propter eminentiam reuelationum datus est mihi stimulus carnis angelus qui me colaphizaret ne extollar etiam hoc ille uas electionis et doctor gentium metuit ne ultra humanae infirmitatis naturam per spiritalium in se munerum confidentiam superbiret Ezechiam regem scriptura laudat quod fecerit rectum et bonum in dei sed non usque in finem potuit manere laudatio scriptum enim est in secundo Praeteritorum libro et cecidit Ezechias ab altitudine cordis sui ubi cor in altum erexerat ubi in superbiam se per confidentiam laudationis extulerat praeteritorum gestorum gratiam per superbiae crimen amisit Propheta igitur sacramento constituens ut iusta dei iudicia custodiret hoc primum opus sumpsit ut humilis fieret neque solum humilis sed humilis ualde per adiectionem hanc consummatae in se humilitatis modestiam docens et erant causae in eo plures superbiendi praebebat causas nobilitas ex Iuda et in eo primum potestas benedictionis regiae inchoata mansit enim aliquandiu ex Dauid tribu regiae potestatis familia ex qua secundum carnem rex aeternus emersit erat etiam prudentissimus et occulta sapientiae manifestasti mihi meruit etiam et propheta esse cum dicitur aperiam in parabolis os meum eructabo absconsa a constitutione mundi humanae quoque opulentiae copiis abundauit ait enim ipse ecce congregaui de paupertate mea auri talenta milia tot et argenti alia et seris et ferri quorum non est hinc nobilitas hinc regis potestas sapientiae fiducia hinc prophetae meritum hinc copiae facultatum non erexerunt tamen in superbiam neque in aliquem fastidii tumorem extulerunt tuto ergo postulat dicens u i me secundum uerbum tuum id est ut tamquam nondum uiuens aeternae uitam secundum uerbum dei mereatur quia eum humilitatis modestia intra disciplinam et doctrinam contineret Sequitur deinceps uoluntaria oris mei fac beneplacita domine et iudicia tua doce me digne propheta sacramentum constitutionis suae primum enim humilis ualde effectus est sequenti nunc orat ut uoluntaria oris sui beneplaceant non contentus est iam praescriptis legis contineri neque tantum necessitati subiacere praeceperat malum pro malo reddendum Dauid iste cum Saul totis se imperii sui uiribus persequentem frequenter captum et conclusum habuisset non modo non peremit sed etiam cum honore dimisit dicens non inferam super eum manum meam quia domini est hunc etiam cum in bello peremptum conperisset fleuit et uindicauit filius quoque eius Abessalon regnum occupat exercitum contrahit patrem bello parricidali persequitur sed militibus Dauid dicit parcite puero illi quidem ad resistendum necessitas inposita est ut regi sed pietas et bonitas adfuit ad parcendum ut prophetae mortuum quoque paterno et dolore defleuit haec enim nou legitima sunt et his obtemperare libertatis potius quam necessitatis officium est Habet hanc apostolus non et legitimae de uirginibus autem praeceptum domini non habeo consilium autem do aut cum gloriam uiduitatis et continentiam laudat non inhibet iam potestatem nubendi sed meritum caelibatus praedicat ultra legem instituit et ultra praeceptum adhortatur uoluntaria legitimis anteponens et rursum ait numquid non habemus potestatem manducandi et bibendi numquid non mulieres circumducendi ceteri apostoli et fratres domini et Cephas aut ego et non habemus potestatem non operandi sed non utimur hac potestate potestas in licito est cum lex infidelitati nostrae parcens nos grauibus non onerat at uero uoluntatis professio ei incremento fidei est cum in his quae moderata lex nobis est nosmetipsos deuotionis studio continemus Haec igitur uoluntaria ut deo sint placita propheta orat quia illa quae ex praescripto legis gerantur ipsa seruitii sui necessitate peraguntur causam autem semper deprecationis sua postea enim quam uoluntaria oris sui ut beneplacita essent orauit adiecit et iudicia tua doce me iudicia legis agit et quantum in se est gestis atque operibus exercet sed nondum ea intellegit scit enim esse legem spiritalem et illud quod sub specie praesentium operationum continetur nosse festinat ea enim quis necesse est doceri postulet quae ignorat Totum autem se propheta secundum sacramenti sui constitutionem deo dedit humiliatus est uoluntaria oris eius placentia sunt nunc eius anima in dei manibus semper est et legis dei non obliuiscitur dicens anima mea in manibus tuis semper et legem tuam non sum oblitus totum quod uiuit deo uiuit omnis eius sensus et spiritus in deo est nullum tempus admittitur quo legis possit obliuio in omnibus operibus et cogitationibus deus cogitatur lex in memoria est in dei manibus semper anima uiuentis est Scit quam sibi istud utile sit scit quam sit necessarium se manibus dei gestis atque operibus suis et per memoriam legis inserere ait enim posuerunt laqueum mihi et de mandatis tuis non erraui scit in hac saeculi silua plures laqueos extendi plures captiones parari sermo cogitatio opus nostrum semper adiacentes habent laqueos cum interdum occurrit causa irae doloris adfectio querellae necessitas malae cupiditatis occasio haec diabolus angelique eius ab initio transgressores et ab exordio peccatores laqueos semper extendunt sed cuius in manibus dei anima est et qui numquam legis dei inmemor est his undique licet laqueis circumiectis a praeceptis tamen non semper enim deum cogitans ab his euolat ut in sicut passer liberatus ex laqueo uenatorum et dominus ipse per prophetam ait liberate uenatorum et a uerbo conturbationis Non enim iniuste tenduntur retia auibus in caelestem scientiam homo eruditus es quid tibi cum terrenis operibus et gestis est auis effectus es cur non in elemento moraris uolucres enim caeli nuncupantur non iniuste ergo illis in possessione terrenae habitationis sunt saeculo quid tibi cum saeculi rebus quid quereris captus in saeculo quid quereris iniuriam laquei in regione non tua dic potius et utere ipse tu uoce dicentis ista quis dabit mihi pinnas sicut columbae et uolabo et requiescam natura auium est ut non cum uoleut requiescant tu autem iam factus columba uolando requiescis id est in caelestem te sedem et cognitionem a laqueis terrenis uolatu fidelis animae ecferendo Dehinc sequitur hereditaui testimonia tua in quia exultatio cordis mei sunt heres secundum humanam consuetudinem omnia eius obtinet cuius et heres est sed humanas hereditates dedignatur propheta testimonia dei hereditauit gratum ipsi si dei fiat ipse testis quia exultatio cordis sui sit si de deo inter persecutionum bella testetur sic et meminimus his testimoniis apostolos gratulatos cum exeuntes de consessu persecutorum sunt propter dei nomen dignos se iniuriis iudicatos testimonia ergo eius exultatio eorum cordis fuit sed propheta ut et apostoli licet inter multas persecutiones testimonia dei id est testandi de eo cum exultatione cordis tamquam hereditatem retineat tamen etiam illa dei testimonia hereditate adquisita habet sub testibus dicta sunt Moyses legem sub testibus dedit caelo atque terra Esaias sub testibus arguit caelo atque terra apostolus iam celsioribus testimoniis ut praedicator euangelicus usus est dicens testor uobis coram deo et Christo Iesu et angelis eius ergo testimonia sub his scripta et sub his testata et in his testata tamquam noui patrimonii heres occupat non ex parte sed totum ius enim hereditatis ex solido est etsi inter plures secundum humanam successionem hereditas diuidatur tamen hereditas ipsa nomine heredis ex solido est Ac ne quod a multis dici saepe solet rationis aliquam habeat auctoritatem cum adserunt proprium dei munus esse ut quis in dei rebus atque operibus uersetur excusantes infidelitatem suam quod cessante erga se dei uoluntate maneant infideles est quidem in fide manendi a deo munus sed incipiendi a nobis origo est et uoluntas nostra hoc proprium ex se debet ut uelit deus incipienti incrementum dabit quia consummationem per se infirmitas nostra non obtinet tamen adipiscendae consummationis est ex initio uoluntatis declinaui cor meum ad faciendas iustificationes tuas in propter retributionem cor suum ipse declinat et ex humanae peccatis in dei natura quidem et origo carnis eum detinebat sed uoluntas et religio cor eius ex eo in quo manebat originis uitio ad opera declinat et declinat in omni uitae tempore non in definitione aliqua spatii sed in omni uitae suae saeculo declinat propter retributionem certus scilicet ea fidei meritis reseruari et in his retributionem eius esse oculus non uidit nec auris audiuit nec in cor hominis ascendit quae deus his qui diligunt eum in Christo Iesu cui gloria est et nunc et semper in saecula saeculorum amen 