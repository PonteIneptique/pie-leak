Quomodo dilexi legem tuam domine tota die meditatio est mihi Utile hoc nobis ac necessarium prophetae opus est quod ad perfectam dei cognitionem atque oboeditionem edocemur duabus rebus maxime nostrae congruis instituit ut et deum qui ignoratus sit nouerimus et mandatis eius secundum decreti sui obtemperemus perfectum enim legis prophetarum et euangeliorum uirum in omni psalmi istius corpore propheta conformat uel ex sua uel ex alterius quem instituat persona cui in fiducia sit haec de se quae sunt praedicare est autem dignum contueri qua uerborum diligentia qua intellegentise absolutione nos in singulis quibusque dictorum generibus propheta confirmet Dicit enim in tertiae decimae litterae uersu quomodo dilexi legem tuam domine tota die meditatio est mihi promptum utique fuerat dixisse quomodo feci legem tuam sed quia maius meritum est amantem aliquid potius agere quam timentem idcirco ait differt enim longe obsequium amoris a timoris officio nec habet gratiam uoluntatis necessitatis operatio non omnia enim ad perfecti obsequii consummationem sibi illa sufficiunt quae quamuis opus suum inpleant tamen quia coacta sunt merito plenae gratiae indigent uult igitur propheta opus suum dilectionis potius quam terroris esse et ex caritate obsequium suum non ex metu suscipi multi ieiunant dum a nobis obiurgari timent multi aliquid in usum indigentium praebent dum exprobrari inreligiosam suae et inutilem cupiditatem pertimescunt multi ecclesiam adeunt dum argui absentiam suam et neglegentiam erubescunt sed non omnes id quod et amant in amore ergo non potest incidere necessitas quia nemo id quod diligit non uult in facto uero potest et non subesse dilectio dum id efficitur quod non fecisse aut terror aut pudor sit sed propheta in nullo infirmus est quod amat facit et quod facit indeficienter exercet legem enim quia diligit omni die et sine intermissione meditatur non subrepunt alia occupationum studia non interueniunt diuersi curarum aestus nec in eum incidit interiectu nouae alicuius cognitionis obliuio semper idem est et in eodem est tantus ipse in dilectae sibi legis meditatione est quantus dies uniuersus in tempore sit Et quia ut superius commemorauimus legis et prophetarum atque euangeliorum hominem in se propheta demonstrat ait in consequenti uersu super inimicos meos prudentem me fecisti mandato tuo quoniam in mihi est mandata dei prudentius propheta quam inimici eius intellegit sed quid commune nobis et inimicis nostris in praeceptis est dei qui non solum ne mediocriter quidem conperta habent uerum ne initium saltim cognoscendi consectantur et quid magnum si inimicis suis in mandatis dei propheta prudentior sit quando enim inanimantia saxa et aut metalla aut ligna uenerantes consequi aliquid de uiuentis atque aeterni dei cognitione potuissent ut his conparatis fieret propheta prudentior sed omnis hic impiorum error ipsum illud nomen cum lege et prophetis et apostolis respuit retractat horrescit Sed ueros habet alios propheta hic sanctus inimicos quibus prudentius in mandatis dei est eruditus mandatum dei in prophetis et in lege habent sed nullo eorum per inperitiam uoluntatis utuntur mandatum legis tamquam proprium et hereditarium sibi uindicant sed spiritalis auctorem non habentibus quid in signo tantum constituta iam proderit quid sabbati religio deum sabbati nescientibus opis adferet quid paschae agnus et liminum sanguis et azymorum festiuitas agnum dei et azyma sinceritatis et sanguinem salutis ignorantibus auxilii praestabit mandata exercent sed efficientiam mandatorum et tempus ignorant legem legunt sed eam legente et nesciente Christianus intellegit inimicus plane prophetae est parricidales manus unigenito dei filio inferens et saluatorem generis humani et aeternae largitorem morte quantum in ipso est condemnans prae his ergo omnibus in dei mandato prudentior est Atque ut hos inimicos significasse intellegeretur id quod consequitur adiecit super omnes docentes me intellexi quoniam testimonia tua meditatio mea est didicisti o Dauid a Moyse legem et Aaron tibi omnium doctor est Iesus iteratae circumcisionis magister est Samuel ungendi tibi sacramentum in temetipso et prophetae et regis ostendit quid est istud quod loqui ausus es quod super omnes te docentes intellexeris sed superior uersus super quos omnes docentes se intellegat ostendit id est super inimicos et rursum hic qui nunc est uersus inferior qui inimici sint declarat id est omnes docentes claues enim se caelorum habere profitentur et doctores esse se legis gloriantur et cum omnia legis testimonia aduentum domini nostri Iesu Christi testentur super doctores suos propheta intellegit qui unigenitum dei filium in carne uenturum testimonia eius meditans semper expectet o felix discipuli intellegentia o doctorum miserabilis inperitia docentes nesciunt et intellegunt qui docentur caret autem propheta uitio intellegentiae enim unde adeptus esset ostendit nam superius ait quod super inimicos suos prudentior a deo in mandatis eius esset effectus intellegentia enim omnis ex eo est qui prudentiorem eum esse constituit super docentes se ergo intellegit Et quia interdum ex diuersitate soleat accidere ut discipulus prudentior sit magistro tamen hoc ipsum diligentiae et studii esse demonstrat ait enim super seniores intellexi quia mandata tua exquisiui intellegit et super seniores intellegit doctrinae atque suae officium cum ipsa temporis antiquitate demonstrans id est populi ante se anterioris significans in quo utrumque conuenit ut et antiquior sit et se putet esse doctorem sed super eum ille intellegit qui et docetur et iunior est intellegit uero quia mandata dei exquisierit quae doctor dum se docere credit ignorat Consequens autem est ut qui super seniores et doctores intellegit fructum reddat scilicet ut ea quae cognita et perfecta habere exerceat et uideamus an hoc ipsum in consequentibus sit ait enim ab omni uia mala prohibui pedes meos ut custodiam uerbum tuum perfecta haec et euangelici uiri uox est ab omni se uia abstinere et tot ubique occurrentibus erroris semitis nulla earum per quam nequitia adeatur incedere Sed altius nescio quid in eo propheta significat cum dicit prohibui pedes meos natura corporis nostri fert nos in omnem criminum cursum et humanarum cupiditatum inpetus in hanc nos uiam cogit sed qui super seniores et docentes intellegit per doctrinam se prohibuit et exeuntem procurrentemque reuocauit resistendum ergo est et obnitendum ut nosmetipsos ab omni uia mala primum arceamus tum deinde si qui nos instinctus eo ferre retrahamus et prius nostramet ipsi potestate sumus inhibendi ut deinceps dei uerbum antea autem propria inhibitione opus est ut possit dei uerbi esse custodia neque enim quisquam uerbum ante custodiet et tum prohibere se poterit prohibitio enim ea demum est ut id quod fiebat fieri arceatur custodia uero tum firma est cum se quis a malis inhibens bona obseruet sine intermissione Qualis autem custodia uerbi dei esse debeat sequens uersus docet sequitur enim a iudiciis tuis non declinaui quia tu legem posuisti mihi haec est igitur uera custodia nullam in partem a dei se iudiciis deflectere neque leui saltim declinare decessu sed intentum semper et semper inmobilem in eo in quo institit permanere Non declinat autem quia legem sibi deus statuerit legem quidem Moyses statuerat sed hic idem propheta in psalmo altero orauerat dicens domine constitue legislatorem sciant gentes quoniam homines sunt ea enim lex quam Moyses scripserat nobis in Christo fuit et idcirco super docentes se et seniores intellegit quia legem euangelicam Moysi lege continetur intellegit haec ergo per dominum nostrum lata est haec omnem hominem in scientiam dei erudiuit et idcirco ad id constitue legislatorem super eos adiecit sciant gentes quoniam homines sunt id est ex terra genitae et in cognitionem dei ex limo quod enim antea per ignorationem legis Moysi nesciebant nunc per domini nostri Iesu Christi sciunt et ut originem suam id est corporis naturam in latore legis agnoscunt ita et gloriam noui huius latoris legis expectant in exordio sui iam ad imaginem et similitudinem dei constitutae Et huius euangelicae dulcedinem in consequentibus propheta testatur ait enim quam dulcia faucibus meis eloquia tua super in ore meo in ore non etiam in faucibus dulce est extra regionem enim oris corporalium saporum nullus est sensus sed dei eloquia in faucibus dulcia sunt in animam scilicet defluentia et interna penetrantia non in ore modo cibi placentia sed illic dulcia ubi cognitionis et prudentiae et sensus est et ideo eloquia in faucibus et in ore dulce est sed ut per aegritudinem aestumque febrium ea quae acciderint oris amara mitificat ita animae nostrae amaritudines et tristes cupiditatum insalutarium febres infusa dei eloquia mitificant si modo non ore contineantur sed faucibus deuorentur Sequitur deinde a mandatis tuis intellexi propterea odiui omnem uiam iniquitatis intellegentes nos faciunt praecepta sed praecepta re atque opere expleta id est ut ea his continentur in quantum possumus ergo efficienda praecepta sunt ut simus intellegentes et licet a deo intellegentia perfecta sit tamen a nobis incipiendum est ut possimus perfectam intellegentiam promereri his enim qui non hoc per se inchoant clausa a deo omnia sunt et idipsum propheticus sermo per Esaiam docet dicentem ne dicas de mandatis meis quod ea neque cognouisti neque credidisti ea neque ab initio aperui tibi aures cognoui enim quod spernens sperneres et quod inicus adhuc ex uentre uocandus esses ergo non indulgetur scientia non adpetentibus eam et quia deus cordium scrutator est his qui spreturi eam essent obtusae aures sunt et hebes sensus est sed propheta a praeceptis dei intellegit praecepta scilicet agens intellegentiam consecutus intellegens uero omnem uiam iniquitatis odit Humanae enim naturae omnes diuersarum adfectionum adiacent motus ut sunt odii et amoris sed amor inpendendus est in dilectionem bonorum odium autem adsumendum est ex offensa malorum nostrum ergo est modo utilis organi corpora nostra in coaptatos et concinentes modos temperare ut non uitia diligamus ut non uirtutes bonas oderimus ut unicuique nos generi decenter atque utiliter coaptemus propheta mandata dei diligit et qui mandata dei diligit iniquitatis uias odit ut enim perfectae fidei obsequellse est diligere et id quod quia agit adfectu caritatis explere et necessitatem agendi amantis uoluntate ita et magnae est iniquitates non modo non agere sed odisse quia interdum nos ab his metus et terror auertat odium autem nobis earum iudicium et perfectae de his opinionis insinuat diligamus ergo iustitiam modestiam frugalitatem misericordiam et oderimus rixas et ebrietates caedes superbias stupra cum quibus necesse est et diabolum oderimus diligentes uero pacem ueritatem iustitiam diligemus eum qui est pax iustitia et ueritas dominum nostrum Iesum qui est benedictus in saecula saeculorum amen 