Psalmus Dauid Alleluia Aggsei et Zachariae Lauda anima mea dominum laudabo dominum in uita mea psallam deo meo quamdiu ero Etiam huic psalmo addere aliquid translatoribus uisum est nam cum Hebrseis sola alleluia sit praelata confessio illis placuit Aggaeum et Zachariam in titulo anteferre hoc eo ut psalmum esse propheticum nosceremus quia per hos prophetas sub quibus sedificata rursum Hierusalem est ipso illo tum tempore aeternae Hierusalem sedificatio praedicatur etiam euangelio testante cum ingressuro templum domino et nummulariorum mensas et ementium ac uendentium negotia subuersuro ita scriptum est hoc autem factum est ut impleretur quod dictum est per Zachariam prophetam dicentem dicite filise Sion ecce rex tuus uenit tibi mansuetus sedens super asinam et pullum nouellum subiugalem Et ut arbitror huius Hierusalem potius et Sion regem psalmus ostendit qui ita coepit lauda anima mea dominum laudabo dominum in uita mea psallam deo meo quamdiu ero scienter et de prophetae doctrina dictorum ordinem tenuit primum enim animam hortatur ad laudem quse in hanc est constituta naturam ut maneat aeterna tum deinde quia per donum resurrectionis glorificato corpore totum se ei meminerit coseternum tamquam de futuro confidens ait laudabo dominum in uita mea non enim ea uita quae nunc est per infirmitates corporis sua est ab Adam namque ista coepit non cum Adam inchoata est quam non uitam sed mortem esse apostolus nouit dicens miser ego homo quis me liberabit a corpore mortis huius in hac ergo uita sua deum qualis primum in homine est instituta laudabit tum tertio ne in hoc eodem nunc corpore inreligiosus existimaretur adiecit psallam deo meo quam diu ero in omni autem hoc psalmorum libro in psallere religiosas operationes corporis significari meminimus apta et consona corporei motus uarietate placituri Post quae stultas hominum opiniones et inanes in regum nominibus religiones quos sibi deos antiquitas finxit redarguit dicens nolite confidere in principibus et in filiis hominum quibus non est salus exibit spiritus eorum et reuertentur in terram suam in illa die peribunt omnes cogitationes eorum confidere uetuit in regibus et quibus regibus subiecit et in filiis inquit ominum et quibus filiis hominum quibus non est salus et cur salus non est ostendit exibit spiritus eorum et reuertentur in terram suam et reuersuris in terram quid erit in illa die peribunt omnes cogitationes eorum corruptae ipsi scilicet originis quia esse filii hominum perstiterunt nec filii dei esse uoluerunt nullius quoque salutis quia exeunte spiritu et in terram corporibus dissolutis cogitationes eorum corporeae atque terrenae cum terreno corpore interibunt Sed uetita in eius modi reges fiducia in quem sperandum esset ostendit dicens beatus cuius deus Iacob adiutor est spes eius in domino deo ipsius qui fecit cselum et terram mare et omnia quae in eis rsunt qui custodit ueritatem in sseculum facit iudicium his qui patiuntur iniuriam non est caduca cogitatio in regem eius modi sperare et spes illa non interit quse in creatorem caeli terrae maris et omnis uniuersitatis huius extenditur hic sperandus adiutor est in quo dolus non est nam cum secundum prophetiam omnis homo mendax est ueritatem in saeculo solus ille custodit et custodiens ueritatem iudicium facit ob eos qui patiuntur iniuriam beatus ille est quem adiuuando ex Iacob faciet Israhel spes eius aeterna est quia in creatorem caeli terrae marisque confidit creator autem horum omnium hic et uerus et iudex est et ueritatem custodiendo et faciendo iudicium Neque solum iudicium facit sed etiam id quod sequitur dat escam esurientibus dominus soluit conpeditos dominus sapienti ficat csecos dominus erigit elisos dominus diligit iustos dominus custodit proselytum pupillum et uiduam suscipiet et uiam peccatorum exterminabit hsec quidem et corporaliter intellegere non otiosum est sed altius nescio quid et maius sermo conplectitur dat inquit escam esurientibus uideamus quam escam et quibus esurientibus et hse quidem escae corporales non tum semper praebentur a deo cum esuritur a nobis annuum namque hoc earum munus est et ideo intra tempus praebentur ut intra tempus ne quis esuriat est igitu alia esuritio et sunt aliter esurientes quibus esurientibus esca praebetur scriptum namque est in Amos propheta ecce induco famem super terram non famem panis neque sitim aquse sed famem ut audiatur uerbum dei hanc igitur escam praedicationis esurientibus dominus inpertit quae cum in cibum fuerit adsumpta uincula diaboli resoluuntur ligauit enim secundum euangelia decem et octo annis Abrahse filiam compedes quoque auaritise libidinis ebrietatis cibus talis absoluit et absolutis compedibus caecis sapientiam praestat si de corporalibus donis propheta loqueretur commemorasset potius caecis lumen indultum sed quia per cibum esuritione depulsa soluebantur compedes saeculi etiam caecitas saeculi sapientiae inpertitione depellitur alimur enim post ingentem famem diuinse cognitionis spiritalibus cibis et compedibus quibus currere ad aeterna non sinimur absolutis discussa per indultam sapientiam csecitate creatorem nostrum oculis intellegentise contuemur desinit ergo famis longa compedes graues caecitas stulta et id quod sequitur succedit Adlisi eriguntur iusti diliguntur aduense siue proselyti custodiuntur pupillus et uidua suscipitur et uia peccatorum disperditur quisquis ille est qui modo dei est etsi non uniforme tamen proprium habet munus ut adlisus licet si non esuriat si non compeditus et stultus sit tamen erigi possit ne iaceat in aeternum ut iustus ob iustitiam diligatur ut aduena etsi non tamquam iustus diligitur tamen uel ob hoc quia aduenerit reseruetur ut pupillus quia patrem sibi diabolum abiurauerat exemplo apostolorum non orphanusrelinquatur utuidua suscipiatur in sponsam posteaquam sibi in Christo confixus hic mundus est omnem enim credentium fidem cui per adimpletionem temporum lex tamquam uir primus emortuus sit uiduam apostolus nuncupauit sed non solum uidua suscipitur sed etiam uia peccatorum exterminatur quibus in interitum demersis Hierusalem sancti illius regis ciuitas incoletur non ista utique quae desolata et subuersa profani parricidii luit poenas Conclusit enim ita regnabit dominus in seternum deus tuus Sion in generationem et generationem ubi illa Sion est in qua regnaturus est dominus nisi forte in ea quae prophetas occidit et lapidat eos qui ad se missi sunt haec utique hodie iam non est et quomodo dominus in aeternum regnabit regni sui sede subuersa sed regnabit in ea quae mater caelestis est quae uiuis lapidibus exstructa et sanctis ciuibus plena per generationem legis et per generationem fidei frequentabitur a domesticis dei et domini nostri Iesu Christi qui est benedictus in saecula saeculorum amen 