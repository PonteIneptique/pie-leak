seruo tuo uiuam et custodiam sermones tuos et reliqua Quibus non est constans emundati cordis conscientia precari ista prophetae uoce non possunt retribue seruo tuo si enim digna secundum opera nostra retributio aderit in peccatorum ac delictorum nostrorum poenis manebimus satis autem est si cui uel haec saltim fiducia gratulandi ad dominum fuerit non secundum peccata nostra fecit nobis CII nobis quia secundum altitudinem caeli a terra a nobis iniquitates nostras quia ipse cognouit figmentum nostrum magnum est in se dei misericordiam recognoscere et scire consuetudinem criminum procul se abesse et dignum dei misericordia se esse propheta autem hic in cuius scilicet corpore habitatio dei digna est qui sancto spiritu plenus non communia nec terrena cogitat et effatur libertatis eius est ut oret retribue seruo tuo Sed forte insolentis istud est sine aliqua confessionis modestia meritum retributionis optasse nec se in corpore situm id est in uili atque humili sorte esse meminisse exclusit autem propheta omnem de se uanitatis ac opinionem nam cum dixisset retribue ex innocenti seruo tuo ex seruitutis officio et ex condicionis suae confessione subiecit constanter igitur haec postulat qui se dei seruum non peccati esse meminit quia omnis qui peccat seruus est peccati Viuam inquit et obseruabo sermones tuos uiuam atque obseruabo non praesentis temporis res est sed significatio sermonis eius in futuri se tempus extendit scit enim propheta quando beata illa et uera uiuentium sit uita nunc enim et in puluere mortis manemus et in mortis corpore sumus a quo se liberari apostolus orat dicens miser ego homo quis me liberabit a corpore mortis huius habemus autem etiam nunc admixtam nobis materiam quse mortis legi et peccati obnoxia est et in huius caducae carnis infirmisque domicilio corruptionis labem ex eius consortio mutuamur ac nisi glorificato in naturam spiritus corpore uerae in nobis non potest esse natura audiamus eum qui se meminit in corpore mortis habitare dicentem quia uita nostra absconsa est cumChristo in deo cum apparuerit uita nostra tunc et uos apparebitis in gloria hanc ergo retributionem sibi propheta orat ut uiuat futurae huius tempus in loco altero docens quo ait et placebo deo in regione uiuentium scit hanc mundi istius sedem regionem non esse uiuentium scit nos adhuc secundum legis emundandos esse nunc enim admiscemur et in lege quisquis mortuum contrectat inmundus est Sed absit istud ut quicquam horum in lege corporaliter intellegatur tamquam per contrectationem mortui quisquam fiat inmundus Ioseph ossa egrediens Aegyptum Moyses ipse lator legis abstulit Eliseus mortuo ut eum uiuificaret incubuit dominus ipse mortuos manu in uitam retraxit et contrectatio mortui si inmundum effectura fuisset nequaquam neque a tantis uiris neque a domino uiolata lex esset ipso dicente legem soluere sed implere sed quia lex umbra est futurorum bonorum idcirco per hanc significantiam docuit nos in hoc terreni et morticini corporis habitaculo mundos esse non posse nisi per ablutionem caelestis emundationem consequamur post demutationem resurrectionis terreni corporis nostri effecta gloriosiore natura Et forte si quis existimet sibi in sacramento baptismi perfectam illam innocentiae et caelestis uitae dignam redditam puritatem Iohannem Baptistam dixisse recolat ego quidem baptizo uos in aqua qui autem uenit fortior me est ipse uos baptizat in spiritu sancto et igni ipsum autem dominum baptizatum a Iohanne cum adhuc esset in corpore meminerit locutum adhuc habeo aliud baptisma baptizari est ergo quantum licet existimare perfectae emundatio puritatis etiam post baptismi aquas reposita quae nos sancti spiritus sanctificet aduentu quae iudicii igni nos decoquet quae per mortis iniuriam a labe morticinae et societate purgabit martyrii passione deuoto ac fideli sanguine abluet Et idcirco sanctus propheta uicturum se dicit esse cum uiuat per hanc scilicet umbram ad ueram illam regionem uiuentium transferendum secundum quod exemplum ut dixit uiuam ita et custodiam sermones tuos custodiuntur interim apostolum Paulum pro parte et per speculum sunt enim multa saeculi scandala prohibent perfectam in nobis mandatorum esse custodiam taceo de naturis corporum quse nos interim aut per aut per incentiua uitiorum inperfectos esse conpellunt at uero morte uicta et aculeo eius obtuso et cum facie ad faciem audiamus atque cernamus tunc uere et uiuemus et dei mandata seruabimus Ordo qui primo uersu continetur hic idem in consequentibus est ait enim oculos meos et considerabo mirabilia de lege tua scit mortalibus oculis atque corporeis nubem obscuritatis obsistere scit ea quae corporaliter in lege praecepta sunt umbram esse et speculum futurorum legem quidem legit sed optat legis mirabilia contueri meminit esse sancta sabbata sed in aeternorum sabbatorum requie esse desiderat utitur quidem azymis panibus sed fermentum eicere naturae ueteris festinat immolat paschae ouem sed adsistere ei qui per Iohannem reuelatur agno concupiscit septimi anni legi satisfacit sed ipse exactis septem milibus saeculi esse liber expostulat iubelaei quinquagesimi anni legem explet sed pentecostadis remissionem ac renouationem obtinere festinat scit ex praecepto dei secundum exemplar et altarium a Moyse institutum et Aaron sacerdotali habitu ornatuque uestitum sed principis sacerdotum in cuius exemplum haec fiebant interesse ministeriis properat induci quoque in terram sanctam terram fluentem lacte et melle iam totius huius orbis peregrinus orat uniuersa quidem ista corporaliter gerunt sed hoc Paulus aliter intellegit dicens scimus enim quia lex spiritalis est igitur legis mirabilia quae uelatis oculis adumbrantur propheta orat ut cernat scilicet ut caduco atque corpore absolutus haec quae per corporalem obseruantiam legis magna et mirabilia in caelis praefigurantur aspiciat Non demutatur orantis post haec enim ait adcola sum in terra ne abscondas a me mandata tua adcola non iuris sui terram incolit sed aduena atque peregrinus fructum ex ea temporariae operationis nouit incolatus huius apostolus ordinem dicens peregrinandum a corpore et cum Christo manendum esse propheta itaque quasdam imagines caelestium fide cernens licet corpus tamen rem non suam incolit oculis in caelum mentis erectis scit in caelo thensauros conlocandos thensaurus sit illic futurum sit non erat ille sensu suo terrae adcola qui in euangelica conparatione horrea extruit capacia ingentium fructuum et animam suam per copiam ad delicias adhortatur stultus anima ipsa eadem nocte priuandus Ergo adcolam se propheta confitens orat ne mandata dei a se occulantur nemo enim nisi peregrinus corporis sui cognitione mandatorum dei dignus est quod mandatum dei cum lucidum sit et inluminans oculos absurde nunc uidebitur dixisse ne sibi mandata dei occulantur quae hoc naturae in se habent ut et lucida sint et inluminent sed neglegentia aurium adfert sensus difficultatem illic enim mandatum lucidum et inluminans est hic mandata absconsa sunt lucidum mandatum est per quod ad contuendum lumen mandatorum inluminamur per mandatum quod in lege primum est quo deum ex tota anima et ex tota uirtute amare digni quoque inluminatione cognitionis efficimur et sicut de gloria in gloriam transibimus sic et in lumine uidebimus lumen sic et per speculum faciem ipsam aliquando cernemus per hoc enim nunc corporalis uitae mandatum sacramento baptismi et praecepto dei inluminamur et lumine utimur et in gloria manemus per hoc rursum ex mandato et mandata cernemus per hoc ex lumen uidebimus per hoc ex gloria in gloriam transferemur Scit autem in caelis propheta plura dei esse mandata scit per diuersitatem ministeriorum diuersas esse praeceptorum obseruantias angelorum archangelorum thronum dominationum potestatum et principatuum quos utique necesse est ut nominibus ita et officiis esse diuersos perpetuam tamen mandatorum custodiam pro naturae suae firmitate retinentes atque ob id reuelari sibi caelestium mandatorum sacramenta orat quia sciat se in terrae huius corpore esse peregrinum Quartus hic tertiae litterae uersus est anima mea ut desiderem iudicia tua in omni tempore non est prophetae huius communis cum ceteris uel saeculi sermo altius sub significatione familiarium uerborum intellegentiae extulit sensum dicens concupiuit anima mea ut desiderem iudicia tua in omni tempore multis enim uidebitur rectius dictum fuisse desiderat anima mea iudicia tua in omni tempore et forte quidam id ipsum sub his dictis contineri Sed meminit propheta arduum esse et naturae humanae periculosissimum dei desiderare iudicia cum enim nemo uiuens in conspectu ipsius mundus sit quomodo desiderabile eius potest esse iudicium an cum ex omni uerbo otioso rationem simus diem iudicii concupiscemus in quo nobis est ille indefessus ignis obeundus in quo subeunda sunt grauia illa a peccatis animae supplicia beatae animam gladius pertransibit ut reuelentur multorum cordium cogitationes si in iudicii seueritatem capax illa dei uirgo uentura est desiderare quis audebit a deo iudicari Iob omni humanarum calamitatum militia et uictoria perfunctus qui cum temptaretur ait dominus dedit dominus abstulit sit nomen eius benedictum in cinerem se esse confessus est et audita de nube dei uoce non loquendum sibi ultra esse et erit ausus dei desiderare iudicia cuius uocem de caelis nec tantus propheta sustinuit neque apostoli consistentes in monte cum domino ferre potuerunt Tenuit itaque propheta humanae et naturae et modum dicens concupiuit anima mea ut desiderem iudicia tua in omni tempore non enim iudicium desiderat sed ut desideret concupiscit desiderii eum cupiditas non iudicii continebat concupiscit enim desiderare scilicet ut in tanta innocentia maneat ut tuto iam et sine metuendi iudicii terrore desideret rem ipsam nondum per conscientiam humanae condicionis desiderans sed eius desiderium ex conscientia ut proueniat innocentiae concupiscens scit uero continentem et indefessam desiderii huius concupiscentiam esse oportere atque ideo adiecit in omni tempore nullum scilicet docens otium nobis esse debere quin semper desiderii huius cupiditate teneamur Deinde sequitur increpasti superbos maledicti qui declinant a mandatis tuis o infelix superbia quae dedignatur sub praeceptis caelestibus uiuere quae mandata diuina animi infidelis tumore fastidit plurima sunt humanorum uitiorum crimina et diuersae atque innumerabiles peccatorum operationes sed nulla magis in nos dei quam superbiae causa est increpasti enim non auaros non lasciuos quibus utique increpatio debita est sed superbos quia plures per superbiam qua humana contemnunt etiam deo obsequi spernunt Sed sint licet praeclara cetera fidei opera et in omni diuinorum custodia deuotio inmoretur tamen subrepente superbia memoria eorum recte operamur abolebitur quanto euangelicus ille labore se in uitae uiam statuit ne alienae rei rapax esset ne in quemquam iniuriosus existeret ne adulteriis dissolueretur laborauit bis in sabbato ieiunans suumque corpus per abstinentiam cibi ingentis uirtute confecit quanto deinde labore auaritiae uincendae decimas substantiae suae in usum egentium contulit quid his praeclarius quid eorum opere difficilius sed incidit in laqueum dicens quia non sum sicut peccator iste et publicanus et infelix hoc uitio ex ingentibus operibus cecidit in crimen et insolens per hanc uirtutum suarum gloriam factus iustificato magis publicano recessit Sed quid de dicimus apostolus non ab hominibus neque per hominem sed per Iesum Christum aduersus quem diabolus omni uirtutis suae arte luctatus est angelum qui se colaphizaret accepit ut per passionum omnium indefessas molestias nulla superbiendi occasio per otium temporis inrepere ipse quoque eligendi et constituendi sacerdotis quandam legem ferens cum iam eum in quibus episcopum dignum est conlocasset neophytum eligi uetuit ne superbiret dicens non ne inflatus incidat in iudicium diaboli id est ne per recens adeptam regenerationis gratiam insolescat illum multo passionum bello ante uult multis et fidei stipendiis cor enim humiliatum deus non spernit et sacrificium optimum cor contribulatum quia qui se exaltet humiliabitur et qui se humiliat exaltabitur Et idcirco maledicti qui declinant a mandatis tuis quia increpantur superbi quia per superbiam animi insolentis et humana despicimus et diuina neglegimus sed uerbi hic conlocati non neglegenter est audienda promptum enim fuerat dicere maledicti qui non obtemperant mandatis tuis de uno et de plurimis mandatis in superiore uersu conpetentia diximus maledicti autem sunt qui per hanc doctrinam eruditi a mandatis dei declinant id est per uitiorum praesentium desideria ab spe aeternorum mandatorum decidunt qui enim declinat id in quo est deuitat et ex alia parte in aliam deducitur et deflexu quodam de itinere decedit uel leuiter ergo declinantem a mandatis dei maledictionis sententia conprehendit ut intellegeremus quanti periculi res esset ea omnino ignorare nos a quibus declinare maledictum est obprobrium et contemptum quia testimonia tua exquisiui peccata obprobrio sunt digna et idcirco peccatores exsurgent in obprobrium aeternum quod autem peccata omnia obprobrio sint digna in euangeliis discamus tum cum dominus exprobrare ciuitatibus illis in quibus plures uirtutes eius effectae essent nec paenituissent et Bethsaida quod ab illis necesse est ut in omnes eiusdem criminis pares fiat et tunc humano generi exprobret non psenitenti neque in uiam euangelicam pergenti id quod psalmo continetur quae utilitas in sanguine meo dum descendo in corruptionem exprobrat enim superbis atque maledictis cur nihil in sacramento sanguinis sui atque mortis utilitatis esse existimauerint cum ille nostri causa et natus et passus et sit Tenuit etiam propheta rationem infirmitatis humanae scit inesse quaedam quae per misericordiam dei auferenda a nobis sint scit deum tali peccatorum nostrorum confessione orandum ut etsi digna habeamus non tamen arguamur confitendum enim crimen est ut et uenia scit deinde post arguitionem in contemptum id est in nihilum gentes quia scriptum est omnes gentes nihil sunt et omnia sunt in nihilum sunt sed secundum prophetae exemplum auferri a nobis obprobrium et contemptum hac spe hac fiducia deprecari nos oportet ut addamus ad id quod dicitur aufers a me obprobrium et contemptum id quod sequitur quia testimonia tua exquisiui et testimonia dei exquirit ut argui non debeat et auferri a se obprobrium contemptumque precatur ut uerecundiam non derelinquat esse quidem in natura sua confessus arguitionis et obprobrii causam quam a se deprecatur auferri sed per deuotionem exquisitorum testimoniorum eam sperat auferri Exquirit autem testimonia dei propheta non in otio neque in insolentia rerum secundarum sed exquirit multis aduersum se residentibus multis aduersum se conloquentibus dicens etenim sederunt principes et aduersum me detrahebant scit omnem prophetiae fidem mundi huius perosam esse principibus scit et apostolos cunctis futuros propter Christianum nomen odiosos sedent aduersus prophetam principes et detrahunt tunc cum audiunt Esaiam dicentem audite uerbum domini principes Sodomum et intendite legem dei populus ex consilio enim talium Esaias sectus est Hieremias quoque carcere clauditur Daniel leonibus fame ad incitatis obicitur inter templum et altare occiditur apostoli caeduntur desecantur crucifiguntur ut dei auferatur ut doctrina inhibeatur ut aeternae uia sed hos principum consessus et haec obtrectationum eloquia spreuit fides constans consequitur enim seruus autem tuus exercebar in iustificationibus tuis obstrepentibus illis uidelicet et totis armis inhibentibus in exercitationibus iustificationum dei spiritus perseuerat Sed superius tractauimus exercitatio iustificationum et meditatio testimoniorum illa est quia cum legis opera per corporales efficientias exerceantur exercitatione tamen et testimoniorum meditatione bonorum aeternorum per praesentium meditationem quaedam praeparatio conparatur sed testimoniorum meditatio unde oriatur ostendit adiecit enim et consilia mea iustificationes tuae omnem scilicet curam omnes consiliorum uarios diuersosque motus intentos esse iustificationibus confitens dei in Christo Iesu cui est gloria in saecula amen 