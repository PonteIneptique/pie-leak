Vide humilitatem meam et eripe me quia legem tuam non sum oblitus et reliqua Multa quidem nobis atque magna sanctus propheta fidei confessionisque suae toto in psalmo proposuit exempla per quae formam se ipsum ceteris credendi agendi intellegendi ignorandi sperandi precandique constituit euangelicum uirum perfecta legis obseruatione consumans et quamquam omnia quae uel diuinse uoluntati placita uel humanae spei proposita sunt aut agat aut testetur aut speret meminit tamen in quo obseruantiae genere mandatorum omnium caput ac summa consistat scitque quid a domino suo etiam ipsis quibus committendse claues caelorum erant apostolis quaereretur namque cum inter se opinionibus ac studiis dissiderent sibique singuli principatum humana contentione prsesumerent dum praestantiorem se ceteris unusquisque esse aut optat aut poscit dominus meriti huius ac nominis praemium unde petendum esset ostendens ait qui uult esse ex uobis maior fiat omnium minimus omnis enim qui se humiliauerit exaltabitur et qui se exaltauerit humiliabitur in humilitate scilicet docuit omnia fidei nomina et praemia contineri utilissimum itaque est oboedientes diuinis prseceptis omnem intra se ipsos humanse insolentiae ac petulantise inanitatem fractam protritamque cohibere seseque dei et magnificentia et miseratione reputata intra humilitatis modestiam continere Ob quod hic nunc sanctus et rex et propheta et deo ac domino suo secundum carnem in seminis sui originem deputatus inter has saeculi infestationes ac spiritalium nequitiarum pugnas sola ac tali ad dominum precationis suae ambitione proclamat uide humilitatem meam et eripe me quia legem tuam non sum oblitus non regni opes non spiritum prophetise non alia aliqua humanae iactantise nomina conspici in se sed humilitatem precatur non enim aduersum insectantes se armis belli resistit nec humanae indignationis inpatiens rapit ad ultionem suam et potentiae tempus et regni sed sciens hanc diuinae uoluntatis esse sententiam mihi uindictam ego retribuam dicit dominus non obliuiscitur legis dei in humilitate retinenda sed eripi se ob id quia sit humilis deprecatur memoriam legis dei in humilitatis conseruatione esse declarans Beseruans itaque omnia iudicio diuino et eripi se ob humilitatis meritum deposcens qui in nullo aduersum dei constitutiones aduersum odia humana aduersum praesentium molestiarum patientiam moueretur nihilque in hoc nunc saeculo sibi de his iudicandum esse decerneret consequenter haec addidit iudica iudicium meum et redime me propter eloquium tuum uiuifica me magnae et securae conscientise uox est iudicii sui iudicium postulare ut ad id quod statutum a se sibique conplacitum est etiam diuinae sententiae examen exoptet non hic aut alios aut se ipsum diiudicans corrupti sensus opinione deflectitur neque a ueri iudicio ira aut gratia aut odio aut amore decedit non ignarus huius euangelici mandati quo enim iudicio iudicaueritis iudicabitur de uobis Sed ne ille quidem iudicii sui iudicium pertimescit qui ait ego autem non iudicaui quicquam scire me nisi Christum Iesum et hunc crucifixum in hac igitur iudicii sui securitate propheta tempus redemptionis exspectans redimi se et propter eloquia dei uiuificari precatur uenumdati enim sub peccato per redemptionem et iustifica tionem in sanguine domini liberamur hoc legislatio hoc omnis spiritus prophetiae hoc patriarcharum spes hoc angelorum uoces hoc toto in saeculi tempore diuini eloquii sermo testatus est ob quod redimi ac uiuificari se deprecatur Sed haec eadem eloquia dei ut piis spebus uitam redemptionemque denuntiant ita impiis non relinquunt nam exspectationem prophetae haec de peccatoribus mox secuntur longe est a peccatoribus salus quoniam iustificationes tuas non exquisierunt non habet ueniam ignoratio uoluntatis quia sub scientiae facultate nescire repudiatae magis quam non repertae scientise est reatus ob id enim longe a peccatoribus salus est quia non exquisierunt iustificationes dei cum utique non ob aliud consignatae litteris maneant quam ut ad uniuersorum scientiam notionemque defluerent sed sciens propheta cum a peccatoribus non exquirentibus iudicia dei salus longe sit iuxta tamen dominum esse his qui recto sunt corde secundum etiam illud apostoli uos qui eratis longe facti estis prope ne et ipse et ab ipso salus longe sit cognitionem iustificationum dei expetit Non ignorat quantum in his sacramentum nostrae salutis expressum sit per quasdam prsefigurationum aeternarum in rebus praesentibus notiones in Hebraeo scilicet sex tantum annis seruiente et post hoc idem sexennii tempus et terra omni in otium relinquenda et fructibus eius etiam bestiis deputandis in iubelsei quoque anni id est quinquagesimi lege per quam et laxatis pactionibus debitorum et agris omnibus ad dominorum si qui forte uenissent iura redeuntibus noua et caelestis rerum omnium et remissio et reformatio prsenuntiatur et quia ab his qui ista non exquisierint salus longe est totus in exquirendis his propheta detentus et diuinse atque aeternae misericordise iustificationes in speculo contemplans subiecit miserationes tuae multae domine ualde secundum iudicia tua uiuifica me ualde itaque multae sunt miserationes dei modum enim humanae opinionis excedunt Sed confidentem in his prophetam ac se uiuificandum in dei iudiciis sperantem multorum extrinsecus odia et insectationes fatigant uerum misericordiarum eius quarum secundum eundem prophetam non est numerus non inmemor a testimoniis eius non declinauit sequitur enim multi qui persecuntur me et tribulant me de testimoniis tuis non declinaui non pellitur non mouetur et cum multi persequantur ne declinat quidem Sed qui ita in mandatis dei permanet ut ab insectantibus inpelli deflectique non possit habet quod se graui dolore perturbet se etiam usque ad tabem liquescentis quodam modo animae dissoluat cum se a testimoniis dei non declinante alii a dei timore desciscunt et susceptam legis fidem pactionemque conrumpunt hos habet aestus has tantum defatigationes sentit propheta cum dicit uidi non seruantes pactum et tabescebam quia eloquia tua non custodierunt consignati testamenti Israhel heres nuncupatus est et audita de monte domini uoce respondit omnia quaecumque dixit deus et audiemus et faciemus at uero ubi diis alienis adorauit ubi omnium se scelerum uitiis contaminauit pactum et auditae nuncupationis et professae obseruationis amisit eloquia enim dei non custodierunt quse se facturos auditurosque responderunt nec noua prophetae huius super prseuaricationem populi tabes est quippe cum et dominum ipsum ad impietatem Hierusalem inlacrimasse noscamus et ex doctrina eadem super inpsenitentes apostolus fleat et insuper ipse si quis scandalizetur uratur Sed qui dolet super non seruantes pactum atque tabescit mandatorum in se dei non refugit examen dicit enim uide quoniam mandata tua dilexi domine in tua misericordia uiuifica m e parum prophetae est per metum explere mandata sed ea magis diligit quia extra necessitatem timoris sit dilectionis operatio et quamquam amor legis potior quam metus sit non tamen ita sui fidens est ut non magis uiuificari se per dei misericordiam deprecetur non nunc se ille uiuere putat sed uitam exempto hoc mortali corpore e absorto in gloriam inmortalitatis exspectat Scit sibi hoc iam in exordio creationis suse esse promissum cum a deo dicitur faciamus hominem ad imaginem et similitudinem nostram hoc super hominem principium uocis est dei cum ad imaginem intermintse aeternitatis originis nostra exordium conderetur certus ergo se uita illa atque in imagine dei esse uicturum ait principium uerborum tuorum ueritas in aeternum omnia iudicia iustitiae tuae uerba dei cselo et terra praetereunte non transeunt quaecumque de labiis eius effusa sunt non inrita sunt aeternae sunt iustificationes aeterna iustitia est principium ergo uerborum dei ueritas est neque de se id est de hominis creatione ullum alium anteriorem dei scit esse sermonem quam ut secundum imaginem dei ac similitudinem fieret haec itaque indemutandse ueritatis est constitutio sic in principio uerborum dei ueritas est ut nouus homo regeneratus in Christo uiuat deinceps secundum aeterni dei id est caelestis Adse imaginem iam aeternus 