In finem in hymnis Dauid Exaudi domine deprecationem meam intende orationi mese et reliqua Simplex est psalmus aeternae gratulationis continens prophetiam nam neque res gestas neque significationis alicuius cognomenta superscriptio conprehendit tantum hymnus in finem est ut id quod a propheta cantatum est in fine uel psalmi uel temporum explicandum esse noscatur oratio autem est iusti aeterna sperantis seseque in Christo coexcitatum in caelestibus gratulantis c pit enim ita Exaudi deus orationem meam intende deprecationi mese a finibus terrae ad te clamaui dum anxiaretur cor meum exaudiri precationem suam sanctus hic postulat cuius et ea fiducia est ut in orationem suam uelit intendi utrum sit innocens casta et fidelis et ex intimo conscientise atque cordis metu profecta quia secundum apostolum et corde credendum et ore confitendum sit ad salutem intendendse autem orationis hinc precatio est quod dum corde anxio est a terra finibus clamauerit non hic extima solitudinum aut contigua oceani incolebat qui a terrse finibus anxio corde clamabat sed sciens se in carne quidem quae terra est degentem iam in fine carnis habitare dum secundum Paulum habitans in corpore peregrinatur a corpore dum uiuens iam non sibi uiuit neque ipse uiuit sed uiuit in eo Christus congemescens tamen in hoc suo habitaculo superuestirique festinans et ideo anxio corde a terrse finibus clamat quia et necessitatem habeat in carne uiuendi et spem teneat a carnis uitiis desinendi dicens In petra exaltasti me deduxisti me quia factus es spes mea turris fortitudinis a facie inimici habitabo in tabernaculo tuo in saeculum hinc itaque iam sanctus a terrse finibus clamat quia exaltatus in petra sit petra autem secundum apostolum Christus est quem exaltauit deus et donauit illi nomen quod est super omne nomen in quo et elegit nos ante mundi constitutionem in caelestibus per eum enim sumus in spem aeternitatis deducti et in hac spe non confundimur quia ab inimici facie hsec eadem spes nobis fortitudinis turris est facta nam cum in muris sit ualida et firma munitio murorum tamen ipsorum firmitas in turribus omnis est et idcirco turrris fortitudinis exaltans nos in petra deus factus est quia per hanc spem uim diaboli eiusque insidias sustinemus tutissima aduersum eum spiritalesque eius nequitias fidei munitione consepti cum in tabernaculo dei habitaturi simus in saecula sine ullo scilicet aetatis modo in aeternum fluentibus saeculis temporibusque mansuri Set quia haec quamuis spe reposita iam sanctis sint tamen adhuc sub dispensatione temporum differantur qua munitione interim tutus sit interiecto diapsalma demonstrat dicens protegar in uelamento alarum tuarum quoniam tu deus exaudisti orationem meam protectionem misericordise dei sub uelamento alarum diuinus sermo significat de quo quia superioribus tractatum est superfluus nunc et otiosus erit sermo sed protectionis meritum ex fide orationis indultum est secundum illud petite et dabitur uobis Quin etiam ad quam spem protectione alarum dei inumbrandus esset ostendit dicens dedisti hereditatem timentibus nomen tuum dies super dies regis adicies annos eius usque in diem generationis et generationis permanet in aeternum in conspectu dei haec enim hereditas sancti est uita et incorruptio et regnum et coaeterna deo habitatio non Israhel tantum haec hereditas scripta est sed timentibus dei nomen dies enim aeterni sunt regis siue quia sancti qui peccati serui non erunt reges sunt secundum illud apostoli iam sine nobis regnastis et utinam regnaretis ut et nos uobiscum conregnaremus siue quia hic idem etiam rex sit propheta siue quia seternum regnum consedentem a dextris oportet regnare donec ponat inimicos suos sub pedibus suis non ut rex ipse tum non sit sed cum tradiderit regnum deo patri conregnabit is ipsis qui reges sunt ex quo mihi uidetur haec nunc ratio seruata ut usque in dies generationis et generationis adicerentur super dies dierum anni eius in conspectu autem dei maneat in aeternum ut tempus illud quo eum regnare donec inimicos suos sub pedibus suis ponat oportet a generatione usque in generationem sit conprehensum quia generationem hanc spiritalis natiuitatis generatio ex mortuis consequetur aeternitatis autem suae exceptio dum in seternum in conspectu dei est praedicetur est autem ipse primogenitus ex mortuis sed huius regenerationis dominus ad apostolos ita meminit amen dico uobis quod uos qui secuti estis me in regeneratione cum sederit filius hominis in sede maiestatis suae et uos sedebitis super duodecim thronos iudicantes duodecim tribus Israhel huius igitur generationis tempus ostendit et usque in hanc super dies dierum anni regis augentur ceterum ipse in conspectu dei manebit aeternus iam omnibus quos redemit in reges caelorum et coheredes aeternitatis adsumptis tradens eos regnum deo patri Et quia conparticipes et concorporales et conformes eius effecti sint iam in eis nec corruptione nec morte dominante cum in omnem plenitudinem dei repleantur subiecit spiritus prophetise misericordiam et ueritatem eius quis requiret eorum non inopes iam misericordise ueritatisque eius hse scilicet generationes erunt quas in se ex mortuis regenerauit ad uitam quseque in spe gloriae dei manserint tum cum in regnum traditae deo patri suscipientur in reges consummata in omnes eius misericordia ac ueritate per quem redemptas se gratulentur ad uitam sitque omnibus accessus ad patrem post quod nihil misericordia ac ueritatis requiratur a domino cum in dei plenitudinem inpleantur simile autem huic prophetae dictum est id quod ad apostolos dominus locutus est nunc quidem tristitiamhabetis rursum autem uidebo uos et lsetabitur cor uestrum et gaudium uestrum nemo auferet a uobis in illa die me non rogabitis quicquam quia iam gaudium nemo ablaturus ab his sit In hanc igitur seternitatis spem sese propheta confirmat dicens sic psallam nomini tuo deus in sseculum sseculi ut reddam uota mea de die in diem psallet in sseculum saeculi et uota de die in diem reddet nullo temporum fine conclusus hymnis aeternis seternorum uotorum gaudia redditurus cum absoluta omni terrenorum corporum infirmitate cselestem atque angelorum agat uitam de die in diem uota reddendo secundum illud uota mea domino reddam in atriis domus domini in conspectu omnis populi eius in medio tui Hierusalem caelestis utique matris et liberse per dominum nostrum Iesum Christum qui est benedictus in saecula saeculorum amen 