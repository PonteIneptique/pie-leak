Memento uerbi tui seruo tuo in quo mihi spem dedisti et reliqua Omnis dei sermo qui scripturis diuinis continetur m spem bonorum caelestium uocat atque ob id propheta in omnibus se dei praeceptis mansisse confidens constanter ait memorare uerbum tuum seruo tuo numquid promissi sui deus inmemor est absit istud ut aliqua subrepere in aeternam atque indefessam uirtutem humanarum infirmitatum genera credantur sed propheta qui promissis dei credidit qui desiderio caelestium detentus est qui contemptu praesentium futura sperauit non ad memoriam uerbi sui deum admonet sed ut uerbi sui in se seruo suo memor sit deprecatur id est ut ita dignus habeatur in quo iam deus uerbi sui memor esse dignetur quo in uerbo spem dederit et spem non inanem esse oportet neque uerbis tantummodo praedicari sed rebus ipsis doceri ut si quando incidant infirmitates persecutiones damna orbitates contumeliae has praesentis minas ac potestates spe aeternorum promissorum consolemur Et ad quidem omnia nos docemur sed iam ipsis propheta perfunctus est dicens est in humilitate mea quoniam eloquium tuum uiuificauit me h ae c ad spem refertur quam sperare eum deus fecit consolata est eum uero in humilitate id est cum contemnitur cum cum iniuriis uexatur cum contumeliis inhonestatur sciens hanc sibi temptationum prae sentium esse militiam sed se inter haec suae bella spes a domino consolatur uiuificatur autem per eloquia dei scit in his excellentem esse in humilitatis gloriam scit animam eloquiis dei refectam tamquam pabulum aliquod in se aeternae continere non mouetur in eloquiis dei uiuens inani superbientium gloria nouit enim indigentiam suam eorum esse opulentia ditiorem scit ieiunia sua caelesti atque euangelica benedictione saturari scit humilitatem suam glorioso esse honoris praemio munerandam atque ita subiecit superbi inique agebant usquequaque alegeautem tua non declinaui inter nimias et consummatas superborum iniquitates ualde enim inique agebant nullo propheta deflexu a dei lege declinat Sed non declinantem a dei lege oportet esse memorem iudiciorum dei in omni enim nostrae genere memoria nobis diuini iudicii inserenda et continenda est ut cum aliquid agimus residente in nobis iudicii memoria uel numquam potius abeunte praeceptis dei opera nostra famulentur beatus erit quisquis non sine memoria diuini iudicii omnia gesserit quod de se propheta profitetur dicens memoratus sum iudiciorum tuorum a et exhortatus sum haec nunc a saeculo tantum non etiam a saeculo saeculi quia omnia in nos iudicia dei ex saeculi huius ac mundi temporibus instituta sunt in his autem se cohortatus est inter hos scilicet mundi turbines et inter haec passionum corporalium praelia ad tolerantiam ac infestantium malorum humilitatem suam iudiciorum dei memoria adhortatus Deinde sequitur defectio animae tenuit me a peccatoribus derelinquentibus legem tuam uirtutes propriae prophetae huic ad spem uitae non sufficiunt neque quod spem in dei uerbo habuit neque quod in spe eadem se consolatus est neque quod dei uiuificatur eloquio neque quod non declinat a lege neque quod se per memoriam iudiciorum adhortatur quin etiam dolore humanae impietatis fatigatur et ob inreligiosas hominum impietates est sanctus enim quisque cum non humilitatis suae qui est sed eius qui miseretur ut a uesano filio pater ut ab amente aegroto medicus contumeliam passus dolorem non ex eo quod perpessus erit sentit sed ob id quod ille quem sanum esse cuperet iniuriam sibi uesanus intulerit membro autem uno aliquid patiente secundum apostolum conpatiuntur et cetera membra defectio itaque secundum haec tenet prophetam super peccatores relinquentes dei legem miserantis scilicet et dolentis et tamquam membris suis pro parte iniquorum et inreligiosorum fatigatur Manet autem ipse quantum ad se iustificationibus dei semper intentus et omni in quacumque sede in qua habitat nequaquam ex ore eius confessionis hymnus abscedit ait enim cantabiles mihi erant iustificationes in loco incolatus mei exemplo suo docet suscepta semel in aures psalmorum cantica in corde esse retinenda et semper ea officio oris iteranda non neglegenter ut ipse praedicat legit atque audiuit neque inreligiositatis nostrae modo diuina eloquia aut occupatis in aliud aut incuriosis oculis legit aut mox obliuiosis auribus excepit sed cantabiles ei sunt id est sine intermissione in omni autem cuiusque generis loco nequaquam a se abesse psallendi consuetudinem docet cum ait in loco mei non enim ait in incolatu meo sed ita ait in loco incolatus mei in quacumque scilicet sede mansisset intellegens se mundi huius esse peregrinum dei tamen sibi semper iustificationes esse cantabiles Sed quam cantabiles sint iustificationes dei ostendit cum nullum omittat tempus quo non in illo caelestium opere uersetur ait enim memor fui in nocte nominis tui domine et custodiui legem tuam scit praecipue nocturno tempore diuini esse a nobis nominis recordandum scit tum maxime custodiam dei legis a nobis esse retinendam cum subrepunt animo cupiditates cum uitiorum stimuli per recens adsumptum cibum corpus exagitant tum dei nomen recordandum est tum custodienda lex eius est pudicitiam continentiam timorem dei statuens nouit hoc praecipue tempore deum orandum deprecandum dicens in loco alio lauabo per singulas noctes lectum meum lacrimis stratum meum rigabo non est periculoso nocturnarum uigiliarum otio animus relaxandus sed in orationibus in deprecationibus in confessionibus peccatorum occupandus est ut cum maxime corporis uitiis oportunitas datur tum praecipue eadem uitia legis recordatione frangantur Sequitur deinde mihi facta est quia iustificationes tuas exquisiui haec ad memoriam refertur per quam memor fuit noctibus nominis dei quod autem ait mihi facta est id est non subito recurrens neque temporaria adsumpta sed semper inmanens et intra se quodam fidei opere instituta et ob id ei facta quia iustificationes exquisierit utile est igitur iustificationes dei sine aliqua temporis intermissione scrutari quia per exquisitionem earum memoriam dei nobis perpetim continemus in Christo Iesu cui est gloria in saecula saeculorum amen 