In saeculum domine permanet uerbum tuum in caelo et reliqua Sermonem prophetae in humilibus ac peruulgatis demorari decet sed semper excelsa et deo digna tractare atque ita ut dum nos ad innocentis obseruantiam imbuit ingenii quoque nostri humilitatem ad intellegentiam diuinorum et inuisibilium sacramentorum extollat nec sane humana infirmitas in caelestem scientiam se ipsa proueheret nisi deo donum scientiae per doctrinam spiritus largiente ad cognitionem et inperspicabilis naturae erudiretur uolens igitur propheta praestare nos ac perficere deo dignos et sciens repositum humanae spei esse ut in caelestem gloriam si disciplinam accederet ita coepit in saeculum domine permanet uerbum tuum in caelo In ait quia scit in terris propter falsitatem Dum non manere et quomodo in caelo maneat ipsa ueluti contemplationis fide cernitur non est illic transgressio non demutatio non infirmitas non otium contueamur solis annuum cursum et menstruum lunae recursum astrorum quoque aut stationes aut conuersiones aut demutationes numquid non finibus suis et constitutis terminis ac decretis uicissitudinibus continentur nihil illic demutatur nihil differtur nihil neglegitur sed in constitutionis manet lege et in indefessis ministeriis perseuerat Sed seruauit hanc desinendorum et officiorum propheta rationem dicens in um domine permanet uerbum tuum in caelo Latini quidam interpretes ambigua id significatione et minus propria transtulerunt nam quod apud illos est XVQVE id nobiscum aeternum domine translatum accipi autem ita potest ut intellegatur nullo id quod aeternum est fine desinere saeculum uero quod graece est intra spatium definiti temporis continetur non enim ait in neque in sed in saeculum uerbum tuum permanet scit post hoc saeculum caelum et terram praeterire domino dicente amen dico uobis et terra praeteriet uerba autem mea non praeteribunt meminit etiam hoc saeculum praeteriturum esse ut sit caelum nouum et terra noua idcirco ait in domine permanet uerbum tuum in quia post hoc saeculum transeunte caelo uerbum hoc constitutae in creaturis reuelationem filiorum dei expectent non necesse sit permanere Sed non idcirco non et in terris aliquando dei uerbum est licet id tantum in propheta praedicet manere nemo enim nostrum est qui non interdum donum spiritalis gratiae sentiat qui non aliquando in se habeat dei uerbum cum sobrius cum tranquillus est cum continens est cum beniuolus est cum misericors est in his enim cum sumus manet in nobis dei uerbum cum praeceptis eius bonarum rerum famulamur sed subrepentibus turbidarum adfectionum motibus cum subit pecuniae cura cum aestus turpis ac cupiditatis accenditur cum impetus commouetur cum ebrietas desideratur iam non est in nobis manens dei uerbum est autem in his qui secundum apostolum exuti uetere homine cum peccatis suis nonum induunt qui commortui Christo et consepulti iam in nouitatem resurrexerunt et collocati sunt in caelestibus qui terrestris imagine derelicta caelestis imaginem portant in his enim tamquam in caelo uerbum dei permanet in quibus hoc uerbum non offenditur ira ebrietate odio infidelitate lasciuiis nam etsi aliquando manet tamen has cohabitationis suae contumelias non fert ut semper inesse permaneat si commemorata uitia semper in nobis erunt ne quidem polluta corporum domicilia dignabitur Adest autem unicuique proximum ut dictum est stat enim ad ostium uerbum dei et pulsat ostium animae nostrae et dicit ecce stans ante ostium pulso si quis aperiet mihi ostium ingrediar ad eum uult ergo semper introire sed a nobis ne introeat excluditur enim per haec corporis uitia animae nostrae aditum quae si cceperit emundatis omnibus patere ilico introibit modo solis qui clausis fenestrae ualuis introire prohibetur patentibus uero totus inmittitur ipsi quidem semper ut inluminet promptum est sed lumen sibi domus ipsa obseratis aditibus excludit est enim uerbum dei sol iustitiae adsistens unicuique ut introeat nec moratur lucem suam repertis aditibus infundere manet igitur hoc uerbum dei in caelis per indefessam caelestium quo exemplo in sanctis quoque qui caelestes secundum imaginem sunt dei uerbum manere credendum est ueritas tua duplicem hanc sensus nostri intellegentiam qua uerbum dei manere ut in caelo ita et in sanctis hominibus existimamus uersus hic qui consequitur confirmat non enim ait in generationem generationis aut a generationibus generationum sed in generationem et generationem ueritas tua utramque generationem simplici significatione conmemorat duas igitur generationes in duobus populis quorum unus est legis et prophetarum alius est euangeliorum et apostolorum ueritas ergo dei in solis his duabus generationibus manet sed cum prior generatio ueritatem dei intra se haberet nulla alia tum habuit erant enim plures generationes gentium atque populorum et nunc cum haec eadem generatio indigna exstitit in qua ueritas dei esset hanc eandem dei ueritatem praeter eam euangeliis credidit non habet alia ulla generatio Sequitur uero fundasti terram et permanebit conuenerat ordini ut post caelum dehinc terra nuncuparetur sed hoc quod medium est id est in generationem et generationem ueritas tua ob eam causam interuenisse existimo ut duplex illa de caelo in quo uerbum dei manet intellegentia confirmaretur nunc ergo tamquam integer ordo seruatus est cum post caelum in quo permanet dei uerbum fundata terra mansura est et quidem hoc etiam de hac terra forte dictum intellegetur quae fundata permanet quam secundum Salomonem deus per sapientiam fundauit cum sit aquarum naturae superiecta et inconstanti innatet substrata elemento ita tamen sapientia et uirtute et spiritu dei fundata fuerit ut permaneat sed mihi propheticus sermo etiam de terra humani corporis uidetur locutus ita fundata sit ut in ea tamquam in uerbum dei maneat caelum enim praeteribit et quomodo haec terra fundata mansura est nisi forte fundata in hoc saeculo tantum mansura sit id est secundum saeculi huius constitutionem et ipsa mansura sed si permansura est quo uerbo significatur in perpetuum mansura earum necesse est generationum terra fundata et mansura esse credenda est quibus ob ueritatem in his dei manentem caelestis horum nunc terrenorum corporum gloria praeparatur et absolutius id ita consequenti uersu poterit intellegi Ait enim ordinatione tua perseuerat dies quoniam omnia seruiunt tibi dies iste qui nunc est non perseuerat interuentu noctis exemptus aut si de huius diei temporibus locutus esset mentionem etiam noctis fieri conuenerat quae pari ut dies dei ordinatione persistit sed quia dies lux est et sanctus quisque mundi istius lumen est huius ergo luminis dies non ambigue ordinatione dei perseuerare creditur et perseueraturus quia omnia deo seruiant nunc enim non omnia deo seruiunt numquid et peccatores deo numquid et hi seruiunt qui adhuc scabello domini pedum subdendi sunt dixit enim Dauid dixit dominus domino meo sede a dextris meis donec ponam inimicos tuos scamillum pedum tuorum et secundum apostolum oportet eum regnare donec ponat inimicos suos sub pedibus eius ergo tunc dies id est sanctorum lumen permanebit cum deo uniuersa seruire Et haec quidem a nobis secundum propheticam atque apostolicam doctrinam conmemorata sunt ut quamquam in praesentibus dictis futurorum bonorum significari tempus intellegatur in quo et caelum nouum et terra noua et demutandorum corporum gloria et abolitis terrenorum uitiorum noctibus nostri luminis dies spei et expectationi nostrae tamen et magnificentiam dei omnes huius quoque mundi creationes indemutabili officiorum suorum constitutione testentur cum ita firmata fundata statutaque omnia sint ut perpetuis quibus manebunt constitutorum ab exordio temporum cursibus perseuerent Sed propheta perseuerare se ut diem postulat seque iam seruum esse domini sui meminit dicens nisi quod lex tua meditatio mea est tunc forte perissem in humiliatione mea frequenter admonuimus humiliationem id significari cum temptationibus anima subiecta est et infirmitati derelicta humilis efficitur lex ergo ei meditatio est et nisi ei meditatio fuisset forsitan in humiliatione perisset non est ergo meditatio legis dei cum tribulamur et relinquenda sed cum uariis corporum infirmitatibus cum inter persecutionum bella uexamur constans in nobis debet legis esse meditatio urant enim licet in excidium fidei ignes lacerent quoque ad periculum salutis nostrae flagella etiam ad eliciendam impietatis confessionem redempta a deo corpora dicti tamen prophetici meminisse debemus ut consortes ipsius simus dicamus et nos patientes atque uincentes nisi quod lex tua meditatio mea est tunc forsitan perissem in humilitate mea et beatitudinem meditationis huius iam in exordio psalmorum propheta meminit dicens beatus uir qui non abiit in consilio impiorum et in uia peccatorum non stetit et in cathedra pestilentiae non sedit sed in lege domini fuit uoluntas eius et in lege eius meditabitur die et nocte et uere beatus erit quisquis in lege dei meditabitur qua meditatione in ipsa quoque tribulationum humiliatione seruabitur Dehinc sequitur in saeculum non obliuiscar iustificationum tuarum quia in ipsis uiuificasti me scit propheta secundum apostolum finem legis esse Christum in qua iustificationum obseruatio constituta est scit et in credituris legem esse scit et iustum ei fide uiuere scit et legem spiritalem esse scit quod qui ea quae in lege sunt fecerit uiuet et idcirco ait in um non obliuiscar tuarum quia in ipsis uiuificasti me ut quamquam fides euangelica finitis legis sit operibus praedicanda iustificationum legis tamen quae sibi initium sit inmemor non sit quia legis iustificatio iustificationis fideique sit Constanter uero cum sibi nulla iustificationum dei subrepere possit obliuio id quod consequitur est professus dicens tuus sum ego salua me quia iustificationes tuas exquisiui non omnibus uox professionis istius conpetit et rarus quisque est qui se dei audeat dicere audebit sane ille qui dixit mihi uiuere Christus est et mori lucrum et uiuo iam non ego uiuit autem in me Christus et qui huius fidei erunt similes non inpudenter quod dei sint confitebuntur uox ista est animae deo semper intentae opus istud est inmobilis ieiunii largitionis quomodo enim se dei esse profitebitur in libidinem calens in iram mobilis in auaritiam sollicitus in ebrietatem sitiens in gloriam saeculi inanis horum potius erit iste non dei in quo enim haec passionum uitia abundabunt quomodo non eorum erit quibus seruiet plures gentium dii sed unus Paulo deus ex quo omnia et unus dominus noster Iesus per quem omnia constanter ergo propheta cui soli seruit quod suus sit confitetur et quia suus sit ut saluetur orat suus autem per id est quia iustificationes eius exquirat aliis quaerentibus gloriam mundi aliis agros domos pecuniam ille iustitias dei exquirit et quod dei sit gloriatur Est autem in istiusmodi pios ac religiosos uiros ingens odium inreligiosorum et scit propheta uel saeculi hominibus uel diabolo et ministris eius eum qui se dei profitetur esse hoc etiam consequenti uersu docet quo ait me exspectauerunt peccatores ut perderent intellexi diabolo uel ministris eius pugna est omnem gloriam uiri fidelis auferre et eum non ex portione dei sinere esse sed in damnationis suae consortium adsumere longo itaque ac diutino proelio contra fidem prophetae dimicatur sed memor ille mandatorum dei et testimonia eius intellegens restitit atque permansit neque aliter spem eorum qui perditionem suam expectabant elusit quam quod sibi in testimoniis dei intellexit esse doctrinam arduum autem atque difficile est intellegere dei testimonia et ultra praesentis cognitionis scientiam eorum intellegentia procedit de testimoniis uero iam in psalmi exordio tractauimus per haec enim praesentia legis testimonia testimoniorum aeternorum cognitio praestatur denique id ipsum consequens sermo demonstrat omni consummationi uidi finem frequenter admonuimus non posse satisfactionem ex latinitatis translatione praestari alia enim uis dicti huius est ex graeco enuntiati ita enim est id quod cum Graecis nuncupatur ultra finem est rerum statutarum neque aliquo ut desinat continetur sed omnem limitem sub indefinita significatione transcendit quod autem nobiscum scribitur in fine eo qui significatur existimatur id unde agitur contineri sed propheta qui non corporalia neque terrena testimonia legis intellegit secundum graecam significantiam ultra omnem consummationem contuetur scit consummationem esse temporum legis cum post plenitudinem temporum deus in corpore contuendus sit sed ultra hanc consummationem uidet uidet etenim spei tempus sed et huius quidem consummatio non ignorata ei est ultra id enim oculos extendit namque et resurrectionis consummationem uidet scit uero et demutationis esse ordinem constitutum apostolo dicente unusquisque autem in suo ordine et rursum omnes quidem resurgent sed non omnes commutabuntur nouit et dies regni domini nostri Iesu Christi quo in regnum dei patris prouehemur et in illa inexquisita et dei iudicia transferemur scit et tempus esse iudicii et hoc scire ei ex amplitudine mandatorum dei licuit quia se in cognitionis doctrinam diuinus sermo diffuderit Ait enim latum mandatum tuum uehementer latum plane est siue quod in infinitum cognitionem humanae ignorantiae extendit quod multa sunt in quibus dei praeceptis obtemperetur atque placeatur secundum diuisiones et munera gratiarum non enim ab omnibus omnia exspectantur neque uniuersi uniuersa ad summam placendi inplere possunt alius ieiunio placet alius simplicitate fidei promeretur alius uitia eleemosynis redimit alius se caritate consummat sicut alii curationum concessa uirtus est alii prophetiae scientia contributa est alii fidei firmitas data est alii sapientia et cognitio donata est latum igitur mandatum dei est et in omnia spei nostrae genera diffunditur ut non difficile sit si uoluntas adsit praecepto dei obtemperare cum latum et diffusum sit ad placendum religionis uarietate neque solum latum sed uehementer latum latitudinis infinitate hac ipsa super adiectione monstrata amen 