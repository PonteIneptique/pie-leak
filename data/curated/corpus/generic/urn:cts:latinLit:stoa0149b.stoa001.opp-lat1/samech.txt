Iniquos odio habui et legem tuam dilexi et reliqua Praecepti euangelici doctrina ea est ut inimicos diligagamus et non solum amantibus nos amorem sed etiam his qui nos oderint debeamus ergo haec prophetae professio aduersari uidetur dominicis mandatis ut cum amor nobis inimicorum imperetur ille quod iniquos oderit tamquam bonum opus praeferat Sed huius ipsius dicti ratio ex ipsis euangeliis noscenda est nam dominus qui inimicos diligi iussit et maledicentes patrem aut matrem reos mortis esse constituit rursum alio in loco praecepit dicens si quis uenit ad me et non oderit patrem suum et matrem suam et uxorem et filios et fratres et sorores adhuc etiam et animam suam non potest meus discipulus esse ergo haec uidentur sibi esse contraria ut cuius ex praecepto non solum odium in parentes sed maledictio tantum morte sit digna ipse rursum dicat neminem discipulum suum esse posse nisi qui patrem et matrem et uxorem et filios et fratres et sorores et animam suam oderit durus hic sermo et praeceptum graue est inpietatis necessitatem ad consummationem religionis inponere Verum nihil a deo durum nihil impium nihil contrarium anterioribus praeceptis iubetur irasci autem haec carissima nobis nomina pater scilicet ac mater et uxor et filii non possunt quod eos praecipimur odisse cum animam ipsam nostram odisse iubeamur scit enim esse dominus plures tam inconsulti amoris ut cum persistere in martyrii gloria filios suos uideant ut tempori cedant rogent ut sententiam mutent precentur et pietatis erga eos utantur adfectu cum anus mater et pater senex miserabiles canos filio in ipso martyrii certamine cum inuidia uoluntatis eius ostendat hinc et uxor adsit filiorum ambitiosa comitatu oret ut potius sibi illisque uiuat hinc fratres et sorores blandis nominum suorum familiaritatibus deprecentur ipsa quoque anima inlecebris iam pridem capta uiuendi tacitis quibusdam consiliis ad coniuentiam inrepat hoc igitur in tempore odisse nos patrem matrem uxorem filios fratres sorores et ipsam quoque animam dominus praecepit nam hunc eundem sermonem ita clausit post odium uniuersorum dicens et si quis non portat crucem suam et uenit post me non poterit meus discipulus esse ergo tum odio habendi sunt cum portare nos martyrii crucem nolunt cum sequi dominum exemplo dehortantur honestum hoc odium et utile est eos qui ab amore Christi abducere conentur odisse Itaque nunc propheta nihil contrarium praeceptis quibus amare inimicos iubemur locutus uidetur dicens iniquos odiui non enim inimicos suos odit sed iniquos id est transgressores legis propriore istud uerbo graecitas nuncupat dicens id est extra legem agentes sed qui legis odit non potest non id amare quod odit esse neglectum et ideo ait et legem tuam dilexi conuenit autem ut qui legem amat eos oderit qui legis inimici sunt Dehinc sequitur adiutor et susceptor meus es to et in uerbum tuum spero magno nobis auxilio dei opus est in tanto atque adsiduo saeculi istius proelio non enim nobis secundum apostolum pugna est aduersus carnem et sanguinem sed aduersus potestates et mundi potentes harum tenebrarum aduersus spiritales nequitias in hos ergo hostes habemus aduersum hos adiutor deus precandus est ut nos in suam recipiat sed non tam timoris haec precatio debet esse quam meriti timor enim ex trepidatione condicionis est propheta autem in uerbo dei sperat spes non res praesentes obtinet sed futuras sperat ergo quae uerbo dei id est dictis propheticis continentur sperat autem uel retributiones fidei in uitam spiritalem uel ipsum illum domini nostri qui dei uerbum est aduentum spes enim ista meretur auxilium et adiutorium dei non aliter aut nos meremur aut aliqui ante meruerunt quam uerbum dei deum naturae nostrae carnem uel habitaturum sperasse uel quod habitauerit credidisse Sed propheta multa in se esse meminit quae spei suae conentur obsistere et ideo subiecit declinate a me maligni et scrutabor mandata dei mei doctrinae caelestis ratio admonet ut dictum hoc referendum ad personam quibus insit malignitas existimetur propheta enim qui gentes docet qui uerbum dei praedicat iubet uti a se uniuersi maligni declinent quia congregatio sancta ad malitiae operarios sit indigna et nescio quem possit excipere omnibus enim per naturae demutabilis uoluntatem malitia adiacet ipsisque apostolis uerbo licet iam fidei emundatis atque sanctis non abesse tamen malitiam per condicionem communis nobis originis docuit dominus dicens s i ergo uos cum sitis mali nostis data bona dare filiis uestris autem est et malos amare et bonos ad bonitatem docere secundum eum qui uniuersos ad se potius inuitat dicens uenite ad me omnes qui laboratis et onerati estis et ego reficiam sed scit propheta plures malignitates in occulto humani cordis esse secundum enim domini dictum de intus caedes fornicationes furta falsitates blasphemiae enim sunt quae communem hominem faciunt huiusmodi igitur ut a se declinent aduersantes fidei suae postulat obsistunt enim studiis obsistunt spiritali atque his per consiliorum suorum adsiduam familiaritatem se ingerentibus non uacat animo dei mandata scrutari quia maligni uiri praesentia multum eum qui mandata dei scrutari uelit inpediat Et quia dei opus est misericordia ut in familiam eius recepti a dominatu horum liberemur propheta orat dicens suscipe me secundum eloquium tuum et uiuam et non confundas meab exspectatione mea propheta exspectat et sperat nihil praesens nihil temporarium sectatur plures autem sunt qui hanc exspectationem fidei nostrae arguunt et inrident dicentes talia quid ieiunia quid continentia quid castitas quid iactura patrimoniorum utilitatis adferet ubi spes uestra est Christiani mors aequaliter dominatur uniuersorum in omnium corporum naturas commune ius illi est quin etiam uniuersis nos bonis saeculi fruimur et licentia utimur et in quo tandem a nobis spei exspectatione praestatis non confundi ergo se in hac exspectatione sua propheta orat sed ut maneat confidens et fructus illius quam exspectat accipiat scit enim se nondum uiuere licet uiuat uita enim nostra secundum apostolum absconsa in Christo est et idcirco ait suscipe me secundum uerbum tuum et uiuam quia illius et uitae exspectatione ac spe detinetur sperat enim sperat regnum caelorum sperat regnum dei sperat spiritales benedictiones in caelestibus in Christo in hac spe in qua non confundetur rogat ut suscipiatur et uiuat Dehinc sequitur adiuua me et saluus tuas semper superius dixerat adiutor et susceptor meus nunc autem nominum commemoratorum rem precatur ut qui susceptor est suscipiat et qui adiutor est adiuuet non abesse a se adiutorium adiuuantis precatur non orat ne malignantes non habeat quia per passionum patientiam fides probatur sed ut aduersus eos adiuuetur orat quia auxilium a domino semper orandum est sed quemadmodum in superiore susceptus uiuet ita et in hoc adiutus saluabitur adhuc enim sibi obeunda mors est adhuc inferi sustinendi tunc saluabitur cum ex corporea terrenaque natura in spiritalem gloriam transformatus nullum aduersantis inimici periculum metuat uiuat inter electos angelos sit paradisi incola et absorpta corruptione ex mortali inmortalis existat Sed quod meditaturum se in iustitiis dei dicit et meditaturum semper numquid non meditatur qui et in meditatione sperauit potest quidem et in praesens opus accipi ut quousque in corpore sit semper iustificationes meditetur sed nihilominus et in futurum sermo procedit scit in caelo omnes angelos in meditatione dei esse nihil enim illic otiosum nihil iners est omnes uirtutes caelestes in opere ministerii sui permanent et cum nobis tunc uita angelorum uiuendum sit potest secundum eos qui semper operantur nobis quoque aeterna iustificationum esse meditatio sequitur spreuisti omnes discedentes a iustificationibus tuis quia iniqua cogitatio eorum auxilium et susceptionem ob haec propheta orat ne cum discedentibus a iustificationibus dei et ipse spernatur sed hic seruata ea ratio est ut non dictum sit spreuisti omnes peccatores sed spreuisti omnes discedentes si enim peccatores deus sperneret omnes utique sperneret quia sine peccato nemo sit sed spernit discedentes a se quos apostatas uocant neque interest an in iustificationibus dei quis aliquando spernendus enim a deo est quisque discesserit quia manentis meritum conseruat consummatio permanendi differt uero a peccato discessio quia peccato uenia per reseruatur discessio uero cum ipsa discessione se damnat hinc oritur cum uoluntas eorum qui discessuri sunt est iniqua Dehinc sequitur deputaui omnes peccatores ideo dilexi iustitias tuas semper prophetae sermo longe se et ultra communem sensum extendit nos enim praeuaricatores eos existimamus qui susceptam fidem et cognitionem dei adeptam relinquunt aliud pollicitos et aliud nunc agentes sed hic existimantur omnes peccatores nullus excipitur generaliter ad omnes nomen refertur lex enim ueluti naturalis est iniuriam nemini adferre nihil alienum praeripere fraude ac periurio abstinere alieno coniugio non insidiari nouit et hanc apostolus legem dicens cum enim nationes q u ae legem non habent naturaliter secundum legem faciunt tales homines legem non habentes sibi ipsi sunt lex qui ostendunt opus legis scriptum in cordibus suis ergo praeuaricatores existimantur qui quod a natura legis accipiunt derelinquunt furem quis deprehensum aut adulterum aut homicidam arguet lege naturae sed si in his ipse uersetur praeuaricator est legis Nouit etiam cum ait peccatores terrae alios esse et caeli peccatores audiamus enim prodigum filium perditum atque mortuum de peccato suo patri confitentem peccaui inquit pater in caelo et coram te quisquis caelestis doctrinae et spiritalis gratiae particeps factus in peccato demorabitur non terrae peccator est ille sed caeli omnes enim credentes in se dominus noster Iesus Christus coexcitauit et collocauit in caelestibus ex quibus qui decedet tamquam caeli peccator arguitur cum igitur propheta pecca tores terrae esse existimet quia naturae legem peccando transgressi sint ob hoc ipse testimonia dei diligit quia cum sit decedere ex lege naturae tamen iam sine uenia sit ex caelesti lege discessio confige de timore tuo carnes meas a iudiciis enim tuis timui nonae et preces prophetae sunt ut a timore dei carnes suae configantur sed meminit conpatiendum et commoriendum esse cum Christo his qui conregnare cum eo uelint et minore istud dicti uirtute latinitatis translatio elocuta est quod enim nobiscum est confige illic id significat ut clauis se configat moriendum ergo nobis est et omnia carnis uitia configenda cruci domini sunt morimur enim secundum cum Christo et consepelimur in baptismo et hoc propheta quamquam in uoluntate sua habeat tamen ut per misericordiam dei consequatur expostulat configi enim ex timore dei carnes suas orat iudicia dei metuat timet enim aeterni iudicii sententiam timet non cum Christo configi et commori et consepeliri nouum se hominem nisi uetere cum uitiis et concupiscentiis exuto intellegens non futurum 