Mirabilia testimonia tua domine et reliqua Natura humani sensus ea est ut ea mirabilia habeat quae ante conpererit ex conpertis enim iudicium admirationis exsistit ceterum nemo poterit ignorata mirari haec idcirco antea commemorata sunt ut diligentius dicti prophetici ratio quaereretur contra opinionem enim generalis sensus dixisse haec existimatur mirabilia testimonia tua ideo scrutata est anima mea nam cum prius secundum humanam consuetudinem oporteat perscrutari et reperire et reperta mirari huic testimonia domini ante admirabilia sunt et ob id perscrutatione sunt digna dicti autem huius perfecti et pulcherrimi ea ratio est testimonia etenim dei id est ea quae sub testibus scripta sunt etiamsi per obseruantiam legis humanam infirmitatem ad cognitionem et famulatum dei inbuant quippe ubi castitas pietas pudicitia caritas ueritas innocentia frugalitas et religio mandatur et per quasdam religionum consuetudines hostiarumque diuersitates diuini honoris officium praecipitur in quibus cum admiratio magna sit pro peccatis oblata hostia et datum pro redemptione animse munus et agnus in sacramento paschae occisus tamen in his plus ex futurorum spe atque doctrina admirationis continetur haec itaque prophetae huic admirabilia sunt sed quia per praesentem admirationem futurorum atque aeternorum bonorum exemplaribus admirabilia sunt perscrutatur ea non inquirit tantummodo in quo est rerum absconditarum diligens exquisitio sed perscrutatur etiam per adiectionem scilicet diligentioris exquisitionis laborem suum in perscrutatione demonstrans neque tantummodo perscrutatur sed perscrutatur ex anima ad uoluntatis officium animae intentione sociata Sequitur deinde declaratio sermonum tuorum inluminat et intellectum dat paruulis et hic quoque sermo forte uidetur a naturae nostrae consuetudine esse diuersus cum enim ante intellegendum sit et sic lumine intellegentise utendum quia noctem ignorantiae intellegentiae adeptae lumen apellat propheta tamen dicit declarationem uerborum dei prius inluminare et post inluminationem intellegentiam praestare sed quse sint dei uerba ante discendum est et tunc inluminationis ac postea intellegentiae ratio praestanda est uerba dei sunt quaecumque prophetae locuti sunt cum enim Moyses uerbis suis populo Hebrseo legis obseruantiam nuntiauerit tamen in libro eiusdem legis ita scriptum est et dixit deus ad Moysen dic filiis Israhel usus igitur est his legislator uerbis quibus ei ut uteretur praeceptum est ergo uerba dei sunt quae per officium licet humani oris audita sunt sed et magnus ille propheta ipso iudicio domini nostri Iesu Christi bene locutus cum dixisset audi caelum et percipe auribus terra ait quoniam dominus locutus est et post aliqua quae querellis maximis increpabantur dixit os enim domini locutum est haec haec ergo omnia dei uerba sunt Sed declaratio uerborum maxime necessaria est sunt enim sub uelamine opinionis alterius praedicata sunt secundum apostolum allegorumena sunt conparatiuis significationibus amphibola testis est dominus haec eadem per Esaiam ita dicta esse Iudseis infidelibus exprobrans dicens audita audietis et non intellegetis signata enim omnia sunt et per solam spiritalem doctrinam resignanda haec enim ad Danuelum desideriorum uirum dicta sunt uade Daniel quia clausi sunt signatique sermones ait etiam Esaias dabitur liber iste manus hominis scientis litteras et dicetur ei lege hoc et respondet non possum legere signatum est enim Sed declaratio uerborum mysticorum per euangelia praestatur ubi legis occulta et abscondita prophetica mandata domino in corpore manente panduntur ex quibus primum fides discitur ubi enim ea quae a prophetis dicta sunt per eum rebus et operibus explentur cum uirgo parit cum deus uerbum est et uerbum caro fit et habitat in nobis cum muti loquuntur cum surdi audiunt cum claudi incedunt cum leprosi emundantur cum caeci uident cum dsemoniaci curantur cum mortui resurgunt declaratio haec uerborum dei nostram ac naturse obscuritatem fidei luce clarificat tunc enim intellegimus resurrectionis gloriam iudicii potestatem aeternitatis honorem et intellegimus hsec paruuli uel ad innocentiam renati uel per ignorationem inperiti hsec declaratio uerborum dei et intellegentia paruulis praestita cuius temporis aetatisque res esset dominus ipse in euangeliis demonstrat dicens confiteor tibi domine caeli et terrae quia abscondisti hsec a sapientibus et prudentibus et reuelasti ea paruulis ecce declarationis et inluminationis et intellegentise tempus absconsa enim usque in hos dies haec declarantur et declarata inluminant et inluminantia intellegentiam paruulis subministrant fiuntque per hanc intellegentiam sancti spiritus iam capaces Denique id ipsum sequens sermo subiecit dicens os meum aperui et adtraxi spiritum quia mandata tua concupiscebam non de hoc utique humani corporis ore dixit quod per labia concluditur ac patet nam spiritum officio narium magis quam oris haurimus laboriosius autem aditu oris in animam transfunditur absolutius uero per naturalem cursum famulatu atque officio narium commeat sed os scriptura non labiorum tantum sed et cordis solita est nuncupare corde enim per fidem patente et desiderio ad hauriendum hiante intellegentia doctrinae caelestis accipitur non animae hoc sed cordis officium est apostolus enim ait animalis autem homo non percipit quse sunt spiritus stultitia enim est ei et idem doctor gentium ait lex enim non in tabulis lapideis scripta sed in tabulis cordis carnalibus hoc ergo os suum propheta pandens adtraxit spiritum non enim ultro ingruit expetendus est adtrahendus est et infantium modo tamquam lac innocens hauriendum ideo autem propheta os aperuit quia meminerit sibi psalmo alltiudinem dilata os tuum etadinplebo illud et in lege scriptum sciat describe hsec in latitudinem cordis tui corde enim dei praedicatio non ore suscipitur et secundum euangelicam prsedicationem uerbum dei ex corde malus abripit quod ultra mel et fauum in ore delectat ut enim per os in alimoniam corporis cibum sumimus ita et per cor ad uiuificandam animam escas doctrinae caelestis accipimus quae nisi amplificato et patente corde adtracta quodam modo fuerint non adibunt Sequitur deinde aspice in me et miserere mei secundum iudicium diligentium nomen tuum ad id quod dixerat respice in me mox addidit et miserere mei scit enim dominum etiam in ultionem impiorum p namque respicere respexit enim ut scriptum est super castra Aegyptiorum et conligauit axes curruum eorum etrursum respexit dominus super Sodomam et Gomorram respicit uero non solum ad poenam sed etiam ad terrorem cura dicitur aspiciens in terram et faciens eam tremere propheta ergo non solitarium hoc orat ut in se deus respiciat sed cum miseratione respiciat neque cum miseratione tantum sed secundum iudicium diligentium nomen eius Est quidem ex bonitate dei misericordia sed promerenda est haec a nobis studio innocentiae ut respiciat in nos qualiter respexit in Abraham qualiter in Isaac qualiter in Iacob qualiter in Ioseph qualiter in Iob qualiter in Moysen scit enim ad haec misericordise suae opera deum solere respicere cum dicitur dominus de caelo respexit in terram ut audiret gemitum uinculatorum et soluat filios interemptorum et rursum et respexit super filios pauperum et non spreuit deprecationem eorum secundum ergo hoc iudicium timentium dominum orat ut deus super se aspiciat et misereatur ut si ieiunantem uidet si miserantem contuetur si pium ac religiosum in omni opere conspiciet tunc secundum iudicium eorum qui diligunt nomen suum ipse quoque dei miseratione sit dignus Dehinc sequitur gressus meos dirige secundum eloquium tuum et nedominetur mei omnis iniustitia incedit quidem propheta ex uoluntate sua iustitiae gressibus sed scit undique sibi iniustitise dominationes inminere superius orauerat ut in se deus respiceret ac misereretur secundum eos qui diligunt nomen suum misericordise autem quam orat hunc fructum esse sentit ut gressus sui dirigantur non secundum saeculi uias non secundum humanam gloriam non secundum corporis uoluptates sed secundum eloquia dei si nihil inpedimenti usquam occurreret si aduersantes sibi non undique adessent suis ipse uiribus in ea quse agere uellet confirmabatur sed ubi insidise sunt ubi bellum est opus est potioris auxilio ne in se dominetur omnis iniustitia Non ut a se absit sed ne dominetur sui orat scit per temptationes ad gloriam perueniri meminit Abraham et peregrinationis iniuria et amittendae uxoris metu et per immolandi filii dolorem fuisse temptatum scit Iob omni temptationum esse militia perfunctum recolit Ioseph cum a fratribus uenditur cum a domini sui coniuge ad adulterium conpellitur cum carcere p nse reseruatur gloriam maximse fidei per haec iniustitiae temptamenta meruisse dominationem iniustitise propheta metuit temptationem uero eius non recusat dirigendos autem esse a domino gressus suos secundum eloquia sua meminit ne iniquitas quae temptatura sit potestatem possit habere dominandi Post quse id consequitur redime me a calumniis hominum et custodiam praecepta tua humana temptatio grauis non est apostolo dicente temptatio autem adhuc non adprehendit uos nisi humana sed calumnia grauis est calumnia autem ea est uel cum bono operi facinoris mali nomen adscribitur uel cum specie blandiente internae malitise uirus occulitur neque enim eius directae maliuolentiae opus est sed fallax et subdolum et sub specie bonae uoluntatis malitise operatione desseuiens et difficile est cauere a talibus qui sub nomine fratrum inimici sunt sub nomine amicorum hostes sunt sub filiorum specie parricidae sunt sub unanimitate coniugum ineuitabile malum sunt Abel iustum Cain scelestus per familiaritatem fratris occidit Noe deo probatum Cham filius eius inrisit Esau Iacob exulem esse a paterna domo fecit ualidissimum diaboli pr liatorem Iob sola uxor eius temptauit inflectere hunc ipsum sanctum prophetam quae calumnise hominum fefellerunt quotiens Sauli proditus est quotiens quibus in locis ageret nuntiatus est ubique ei calumniantium insidise adfuerunt Nouit hsec dominus domesticae calumnise scandala grauissimum solere fidei excidium adferre dicens quod si oculus tuus dexter scandalizat te et si pes dexter aut manus scandalizat te erue et abscide abs te non de membris corporum haec locutus est cum scandala nec pes nec manus posset adferre sed de coniunctissimis nobis ac maxime necessariis membris quia omnes unum corpus sumus in Christo haec iubet ne domesticis calumniis ac scandalis penes nos manentibus aliqua nobis iudicii die uitiorum labes adhaereret ergo propheta si ab bis redemptus esset custoditurum se praecepta dei pollicetur quia istae domesticorum omnium calumniae inpedimentum fidei frequenter adferrent Dehinc sequitur faciem tuam inlumina super seruum tuum et doce me iustificationes tuas uultus domini quidem est super facientes mala ut expugnet de terra memoriam eorum sed sicut deus respicit ad p nam respicit et ad misericordiam ita et uultum suum ad utrumque deflectit sed hanc faciem domini ad inluminationem suam propheta orat ex maiestate enim et uultu dignantis nos dei lumen accipimus et deflexus in nos misericordise suae uultus ad gratiam spiritalis uirtutis inradiat uel certe cum iudicii die aderit cum uisibilis nobis in gloria paternae maiestatis adsistet tunc nos faciei suse lumine inluminabit ut enim quaedam metalla atque gemmae naturae suae fulgorem in ea quae sibi proxima erunt refundent et semulantem speciem ex uicinia speciei suae praestant ut et Moyses ex contemplatione dei gloriae lumen accepit ita ut honorem glorise suae contemplari populus non posset sic et propheta seruum se dei confitens illuminari orat et conformis secundum apostolum effici glorise dei et iustificationes dei doceri ut a se non ex parte neque per legis umbram sed facie ad faciem et spiritali contemplatione cernatur Dehinc ait exitus aquarum transierunt oculi mei quia non custodierunt legem tuam conscius peccatorum ueterum ex historia ipsa docetur licet toto se ad deum corde direxerit tamen quia et peccati sui dolorem psalmo anteriore et ipse iam scripserit tunc cum Nathan propheta arguente crimen suum recognouit et fleuit nunc quoque non desinit uerae psenitentise lacrimis facti ueteris crimen abluere dicens exitus aquarum transierunt oculi mei fontes scilicet lacrimarum suarum fontes fluminum esse transgressos haec enim psenitentise uox est lacrimis orare lacrimis ingemescere et per hanc confidentiam dicere lauabo per singulas noctes lectum meum lacrimis stratum meum rigabo haec uenia peccati est fonte fletuum flare et largo lacrimarum imbre madefieri sed seruauit cum ratione temporis et fidei iam inmobilis firmitate dicti quoque sui temperatissimi modum de praeterito enim dixit quia non seruauerunt legem tuam confessio quidem criminis semper in tempore est quia oportet peccati psenitentiam non desinere finis autem peccati anterioris est temporis quia uera peccati confessio est sine intermissione temporis paenitere peccati uero paenitentia est ab eo quod psenitendum intellexeris destitisse atque ob id propheta nec confiteri peccatum desinit et peccatum ex praeterito confitetur 