salutare tuum et tuum spero et reliqua humanae est ut cum id quod desiderat non potest obtinere per desiderii iugem cupiditatem animi defectione teneatur et hoc nosse ex ipsis adfectionis nostrae motibus promptum est in quantam animi defectionem eorum quos desideramus expectatione redigamur propheta itaque cui omnis ad deum expectatio est cui omne in mandatis eius desiderium est loquitur et dicit defecit in salutare tuum anima mea et in uerbum tuum spero non habet alia desiderium suum occupent et sancti cupiditas non uacat saeculi rebus defecit igitur in desiderio salutaris et defecit ob id quia in uerbis dei credat finis enim legis Christus Iesus est et hic est de quo scripserunt Moyses et prophetae est autem salutaris ipso illo nomine quo Iesus nuncupatur Iesus enim secundum hebraicam linguam salutaris est et idipsum angelus ad Ioseph loquens docet cum dicit et uocabis nomen eius Iesum ipse enim saluum faciet populum causa itaque defectionis eat desiderium salutaris desiderii autem hinc origo est quod in uerbis dei sperat salutaris enim noster Iesus est qui et desideratus et natus est sed defectionem animae desiderantis intellegendum est quid sequatur Defecerunt oculimei in eloquium quando exhortaberis me sequitur ergo defectionem animae defectio oculorum sed ut de natura defectionis animae tractauimus uideamus qualis oculorum soleat esse defectio pone igitur in expectatione aut peregrinantis uiri coniugem aut iam diu absentis filii patrem quem omni in tempore existimet reuersurum nonne eo itinere quo uenturum opinabitur semper intendet nonne intentio ac uisus oculorum contuitionis ipsius expectatione deficiet desideria haec in se prophetarum dominus testatur cum dicit amen dico uobis multi prophetae et iusti quae s ierunt uidere uos uidetis et audire quae auditis propheta itaque et animo et oculis deficit Sed hi nunc oculi prophetae licet dominum uidere desiderauerint non sunt tamen corporis oculi locuntur enim et expectant et mentis potius est contuitio ista et loquella non corporis dicunt enim quando scit exhortationem hanc sanctos quiescentes in inferno desiderare scit testante apostolo Petro descendente in inferna domino etiam his qui in carcere erant et increduli quondam fuerant in diebus Noe exhortationem praedicatam fuisse in haec igitur dei eloquia oculis loquentibus defecit non tam uisu corporeo dominum ex eloquiis dei nuntiatum quam contemplatione animae et mentis expectans Dehinc sequitur quia factus sum sicut uter in pruina iustificationes tuas non sum oblitus noui generis haec causa est ut ideo iustificationes dei non sit quia factus sit sicut uter in pruina et si rem solis auribus metiamur inanis et ridiculus prophetae sermo existimabitur sed meminit utrem pro humanis corporibus nuncupari domino in euangeliis dicente nemo inquit mittit u num nouum in utres ueteres et non ambigitur eum in utribus corpora in peccatis suis ueterna memorasse per autem studium frigent fidelium corpora et calore naturae interioris extincto utres erunt frigidi quae cum intrinsecus per naturam uitiorum ecferuentium incalescant extrinsecus tamen patientia tamquam frigore obrigescant ergo in hoc corporum frigore iustificationum dei inmemores esse non possumus quisque autem per uitiorum ardorem utre pleno caluerit neque per metum dei religionemque frigescat necesse est dei obliuiscatur quae obliuisci sanctus non poterit cum utris in pruina modo obrigescentis extrinsecus in internarum cupiditatum omnium instigatione sit frigidus Dehinc sequitur quot sunt dies serui tui quando facies mihi de persequentibus me iudicium iudicium post consummationem saeculi propheta esse non ignorat cum ait propterea non resurgunt impii in iudicio neque peccatores in consilio iustorum quod ergo none orat persequentium se fieri iudicium non illud utique quod in resurrectionis saeculo meminit futurum se paucorum nunc dierum secundum corporalem uitam sciat esse ita enim ait quot sunt dies serui tui cum dicit quot scit esse non plures et superius dixerat esse se tamquam utrem in pruina ergo quia paucorum dierum sit fieri iudicium ab his qui se persecuntur desiderat a diabolo scilicet ministrisque eius sunt enim spiritales in caelestibus sed et diabolum in resurrectionis saeculo iudicandum paucorum itaque dierum ipse cum sit fieri hoc iudicium desiderat scilicet ut consummate sanctus et perfecte domino placens conterat intra se diabolum conterat aduersantes sibi inimicasque uirtutes et fidei suae subdat nequitias spiritales nondum igitur de naturae suae firmitate confidit licet iam ut uter frigeat sed ut per misericordiam dei iudicium in inimicos suos sit hanc potestatem iudicii dominus apostolis suis dedit dicens ecce dedi uobis potestatem calcare super serpentes et scorpiones et super omnem uirtutem inimici uocem hanc quidem nondum propheta domini in corpore manentis audiuit sed dari sibi id potestatis orat ut constituatur sibi in persequentes se tale iudicium temptatur enim undique cum ei per naturam corporis uitiorum inest connata materies eamque diabolus conatur ardore cupiditatis accendere cum impiis inreligiosorum uocibus cum profanas gentium contra deum disputationes et eloquia uesana perpetitur Ideo in consequenti ait narrauerunt mihi iniqui exercitationes sed non ita ut lex tua quanti enim sunt qui quaedam humanae uitae instituta docere se adserant cum ad uirtutes saeculi studia animae nostrae deo rectius seruientia accendunt quanti etiam sunt qui cognitionem se habere diuinarum scripturarum mentientes et peruersa dogmata praedicant sed sciens propheta perfectam humanae doctrinae eruditionem in dei lege esse ait narrauerunt mihi iniqui exercitationes sed non ita ut lex tua iniqui enim sunt haec praedicantes et dei uox uetuit peccatorem eloquia sancta narrare quia iniquitas doctrinae non recipit ueritatem peccatori enim dixit deus quare tu enarras iustitias meas et adsumes testamentum meum per os tuum tu autem odisti disciplinam reiecisti sermones meos retro et has igitur exercitationes propheta non fert sciens nihil narrationi legis aequandum Denique adiecit omnia iudicia tua ueritas inique persecuti sunt me adiuua me iustum qui persequitur necesse est ut inique persequatur quia iniquitas iniustae operationis effectus est scit et hanc apostolus persecutionum iniquitatem cum dicit omnes uolentes religiose uiuere in Christo persecutionem patientur enim tribulationes iustorum sunt nunc satanas insectatur nunc ministeria eius inpugnant nunc falsorum fratrum simulatio ad nocendum arte insectationis inrepit sed propheta qui esse mandata dei meminerit iniustae iniquitatis persecutionem fideli animo sustinet et quia persecutionem sciat fidei esse docimentum non orat eam a se amoueri sed adiuuari se in ea postulat et opem atque auxilium dei precatur euangelici huius non ignarus qui non accepit suam et sequitur me non est me dignus Veritas ergo est in praeceptis dei ueritas nihil falsum nihil incertum nihil inperfectum habet persecutio autem iusto intentata iniqua est iniquitas enim necesse est oderit ueritatis sed auxilium a deo est ueritatis graues enim meminit has esse persecutorum molestias sed quia iusto utiles sint non putat amouendas periculosa namque fidei pax est et faciles securis excubiis sunt bellis autem exercitatum uirum non cito doli capient et glorioso certamine opus est ut corona deferatur ob quod non orat adimi sibi causam certandi sed tribui auxilium uincendi Meminit autem non in leui se temptationum esse pugna sequitur enim paulo minus me in terra ego autem non dereliqui mandata tua prope usque ad finem fidei iniustae persecutiones prophetam redegerunt illae scilicet de quibus superius diximus spiritales in caelestibus nos ad corporalia uitia ingestis cupiditatum inlecebris instigant igitur est propheta consummatus in terra id est in corporum uitia et peccata deiectus ut enim consummatio bonorum ita et malorum est sed ingruentibus licet his perniciosissimis inimicis ac persequentibus se mandata dei non dereliquit et infirmata licet naturae suae inbecillitate in praeceptis dei permanet hoc gloriosius in mandatis dei permanens quo naturae infirmitas sit Concludit deinde modestiae et spei suae more dicens secundum miserationem tuam uiuifica me et custodiam testimonia oris tui uiuificari se tamquam nondum uiuens precatur et custoditurum se testimonia oris dei tamquam nunc non custodiat pollicetur sed cum uiuit in corpore uitam ille non huius saeculi et cum testimonia dei in lege custodiat tamen testimonia oris dei custoditurum se pollicetur euangelicis innouata praeceptis non adulterio tantum sed etiam desiderio adulterii abstinentes sola fidei sanctificatione consummant per dominum nostrum Iesum Christum qui et os et dextera et uirtus et sapientia dei est benedictus in saecula saeculorum amen 