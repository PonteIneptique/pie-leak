Legem statue mihi domine tuarum et reliqua Inusitatam ac nouam deprecationem prophetae in primo quintae litterae uersu inuenimus ita enim coepit legem domine uiam iustificationum tuarum sed rationem consequi uersus huius ex latina interpretatione difficile est per condicionem enim communis sermonis nostri non ita absolute potuit uirtus uerbi et hebraici et graeci explicari Graeci namque ex transtulerunt KVQVS TCOV GOV orat enim in hoc uersu ut sibi lex statuatur iustificationum et quod graece est ad eiusdem sensus intellegentiam latinitas explicare non potuit propheta ergo orat ut uiae iustificationum suarum legem sibi dominus constituat id est ut qua lege uiam iustificationum dei intellegat et sciat non enim tantum ait sed uiae postulat legem Et quae tandem iustificationum lex erit nam in communibus et in terrenis uiis legem meminimus esse in spatii mensuris cum passuum mille interuallo qusedam legis uiae signa statuuntur cum mansionum requies disponitur cum usque ad urbem refectioni uiantium congrua rursum mansionum interualla dimensa sunt sed etiam tum cum ex Aegypto populus per rubrum mare pedes transiit legem quandam fuisse meminimus ei non humani arbitrii iudicio sed diuini constitutam in columna ignis et nubis nam cum oporteret populum iter agere columna ignis nocturno tempore anteibat de die uero columna nubis at cum placitum deo fuisset diu in iisdem castris populum contineri columna neque ignis noctu prouehebatur neque nubis de die anteibat legem itaque hanc statuit et si diligenter stationes eas mansionesque castrorum et condiciones locorum quae Exodo continentur retractemus magna in ipsis caelestis itineris mirabilia cernemus ob quod frequenter propheta orauit dicens considerabo mirabilia de lege tua sed iam non istis se legibus contineri propheta orat non enim legem sed uiae iustificationum poscit Scit esse uiam testimoniorum cum dicit in uia testimoniorum tuorum delectatus sum scit esse praeceptorum cum ait in uia praeceptorum tuorum cucurri nouit esse uiam legis cum beati sint qui in lege domini scit esse hanc uiam iustificationum de qua nunc deprecatur scit etiam esse uiam in prophetis scit esse uiam in euangeliis scit esse uiam in apostolis de quibus saepe testatus est ergo per legem huius usque in perfectam illam uiam tendere plures enim sunt qui uiam legis inprobant plures qui prophetarum multi qui euangeliorum multi qui apostolorum scimus enim quosdam non omnibus his uiis esse sed scriba doctus nouit diuitis patrisfamilias exemplo de thensauris proferre uetera et noua hanc igitur iustificationum legem propheta desiderat lex enim quibusdam religiosi cordis disciplinis continetur et intra fines nos constitutionis suae quibus se uteremur artauit ne excedentes eos ad opiniones euagaremur non uult igitur ab ea lege excedere quam constitui sibi orat Sed in quam hanc legem orat institui scilicet at exquirat eam lex erat iustificationum per Moysen scripta et hanc propheta operibus exercebat non ergo hanc statui sibi orat iam statuta erat et ab eo religiose agebatur sed eam quam optat inquirere quid ergo optat inquirere finem scilicet legis et quis erit finis legis apostolum audiamus finis enim legis Christus est sed per has iustificationum uias quibus statuta lex fuerit finem legis optat exquirere neque solum exquirere sed semper exquirere ait enim ita exquiram eam semper officium exquirendi non suffecerat per uoluntatem nisi etiam indefessa ab eo temporis continuatione gereretur In prouerbiis Salomonis scriptum meminimus inintellegenti sapientiam interroganti sapientia deputatur quo sensu id ostendi uidetur quod qui non intellegat et sapienter interroget sapere credatur hoc itaque eo proficit quia propheta in lege manens et secundum apostolum ex octauo die circumcisus et secundum genus ex tribu Iuda et secundum gratiam corporeae unctionis et rex electus et Christus et secundum sacramentum natiuitatis dignus cuius filius Iesus Christus esset tamquam peregrinus legis orat da mihi intellectum et scrutabo legem tuam et seruabo eam intotocorde meo nondum ergo seruat nondum scrutatus est nondum intellegit non ergo de ea lege loquitur in qua natus est eruditus est operatus est propheta sciens itaque primam partem esse prudentiae ut quis quod non intellegit sapienter interroget ut quod ignorat intellegat idcirco intellectum ut accipiat rogat sciens uero adepto spiritu intellegendi studio opus esse ait et scrutabo legem tuam autem fructum in repertae rei custodia esse cognoscens dixit et seruabo eam intellegens uero perfectam diligentiam in toto esse cordis officio consummauit omnem sermonis sui ordinem dicens da mihi intellectum et scrutabo legem tuam et seruabo eam in toto corde meo Sed quid tandem istud est quod intellegere optat quod se et seruaturum toto corde promittit meminit namque non otiosos dies sex Moysi libro in mundi huius operatione monstrari scit non superfluam esse diei septimi requiem recordatur in mensis religione festiuitatis c caelestis tamquam in speculo figurari nouit annum illum quo post sex annorum seruitutem liber est quo post operationem terra requiescit fructibus eius relictis pauperi et bestiis terrae quo et debita uniuersa Hebraeis omnibus remittuntur quinquagesimi quoque anni leges concupiscit scrutari uult sit in primo mense decimi diei usque in quartam decimam et deinde usque in uicesimam primam religio illam quoque septimi mensis cogitat sollemnitatem cuius memoriale in tubis est decimi quoque diei in eo placationem et post quintam decimam in tabernaculis dierum octo laetitiam quomodo ex his et sancta prima et octaua sit sancta scit circumcisionem primam fuisse scit et iteratam per Iesum esse gestam azyma sancta desiderat laetari pascha concupiscit de qua in agni ipsius immolatione scriptum est est pascha domini terram repromissionis terram lac et scit nondum uere a populo qui secundo est circumcisus obtentam ob igitur intellectum orat haec intellegens scrutaturum se pollicetur haec seruaturum se professus est haec seruans in toto corde Post quae sequitur deduc me in semita mandatorum tuorum quia ipsam et in hoc nunc uersu sermonis uirtus non proprie per condicionem translationis expressa est nam id quod nostri ita dixerunt de semita graecitas sic locuta est et id quod cum illis dicitur trita et frequentata semita intellegitur nobiscum autem semita dici et esse semita et esse non trita ergo quia utrumque eadem nuncupatione amplexa est nos quoque ita sentiamus et semitam eandem sciamus esse trita est Et obseruandum est quod hic non legis sed mandatorum semitam esse dicat uia enim legis a Moyse gradientes postquam ipsa constituta est habuit ceterum mandatorum idcirco semita est quia in mandatis dei iam a saeculi percursum sit in hac enim semita et Abel cucurrit et Seth institit et Enoch placuit et Noe reseruari meruit et Melchisedech et bene dicere potuit et decimas accepit et Abraham amicus dei est et Isaac heres est et Israhel est et ex Iuda expectatio gentium est et Ioseph in testimonio positus est et Iob a lege liber de hoste legis triumphat et Moyses uindicat et Iesus secundo Israhel circumcidit et Samuel dignus in unguendo rege deligitur Et nunc in hac orat se hic et unctus et rex et propheta deduci scit enim inbecillam sibi esse naturam neque se posse hanc semitam sine duce adgredi dux enim est omnibus hac semita pergentibus deus dux enim est cum dicitur retro post dominum tuum ambulabis et ad eum et rursum retro post eum ambula quoniam ipse te deducit deducit autem cum ait qui non tulerit crucem suam et secutus me fuerit non est me dignus deducit etiam cum prior omnem euangelicarum passionum semitam triuit si istam apostoli docent ille prior constituit enim sapientia amicos dei etprophetas si iuste hinc aliquid geritur a nobis princeps iustitiae nostrae est est enim ipse iustitia si ob fidem ad terrorem flagellamur flagellis ille dorsum suum praebuit si alapis ad iniuriam has ille suscepit si in contumeliam faciem suam ille non auertit a sputis Dux in omnibus ille est sed dux est diligentibus legem quam superius se toto in corde custoditurum propheta professus est non enim hic secundum sermonem cum dicitur quia ipsam uolui ad semitam mandatorum referri potest quia in graeco ubi feminino genere semita scripta est id quod uelle se ait masculino genere pronuntiat dicens fie iv GOO lex enim feminino a nobis genere nuncupatur graece dicta ob quod ab his masculino enuntiatur et cum illic feminino semita nuncupatur id quod uoluit ad id refertur quod per masculinum genus proprietate memoratum est Sed sequitur nunc inclina cor meum in testimonia tua et non in utilitatem omnia propheta ad munus dei rettulit siue ut lex uiae iustificationis statuatur a domino siue ut sibi intellegentia praestetur siue ut deducatur in semita siue ut cor eius in testimonia inclinetur id est in ea quae sub testibus scripta sunt teste enim caelo et terra lex tradita est Sed forte per hanc prophetae religiosam modestiam quisquam impie loqui ita audebit si inquit omnia a deo sunt humana ergo ignoratio caret culpa cum nihil obtinere possit nisi quod donatum a deo sumpserit et primum hoc impietatis est uoluntas existimare idcirco se ea sunt credentium propria non consequi quod sibi a deo indulta non fuerint sed omnem occasionem huius impise excusationis propheta submouit primum enim cum orat conueniens infirmitati suae egit officium dehinc dei muneribus humanae deuotionis studia conexuit cum enim ait legem statue mihi domine uiam iustificationum tuarum quid orationis humilitatem dei esset ostendit cum autem subiecit et eam semper officium deuotionis protulit et in ceteris quoque quodam conplexu sibi inuicem conligauit cum deduci se in semita postulat et cum id ipsum uoluit prius enim quae a deo sunt cum honore et tunc hominis sunt cum humilitatis atque officii sui subiecit orat igitur ut deus tribuat a nobis est ergo cum oramus exordium ut munus ab eo sit dehinc quia de exordio nostro munus eius est ex nostro rursum est ut exquiratur et obtineatur et maneat In eo autem quod ita se habet inclina cor meum in iustificationes tuas et non in utilitatem quidam ita transtulerunt in iustificationes tuas et non i n auaritiam id quod in codicibus continetur ambigua in definitione utrique oportunum est sed nos sicuti oportet sequimur septuaginta interpretum religiosam et antiquam auctoritatem ex iudicio tamen ceterorum translatorum proprietatem cuiusque desiderio coaptantes cum enim hi dixerint in utilitatem illi dixerint in auaritiam per idipsum quomodo utilitas hic nunc sit subiecta noscetur nam saeculi homines pecuniam argentum aurum et cetera opum instrumenta utilitatem uocant ergo cum in dei testimonia inclinari cor suum et non in utilitatem propheta orat inclinatum in dei testimonia cor ab his sine dubio refert quae humano iudicio existimantur utilia et quidem intellegentiae nostrae sensum uersus qui consequitur confirmat Aitenim auerte oculos meos ne uideant uanitatem in uia tua uiuifica me uanitatem eorum docens quae ab hominibus existimantur utilia et quaerendum est quos oculos et a qua uanitate oret auerti orat autem et animi et corporis oculos eos scilicet qui theatralibus ludis captiui incubant eos qui circensium certaminibus seruiunt eos qui uestium pretia mirantur eos quos auri splendor et gemmarum occupauit nisi forte non magis equorum cursu astrorum cursus est gratior et obscenis illis spectaculorum turpium fabulis non amoenius diuina illa humanae spei eloquia cantarent nisi forte huic terrenorum metallorum usu non magis aeternitatis repositae diuitiae honor et gloria et blandior mihi erit auri species quam hominis et terrae et lucis et caeli ab eorum igitur uanitatibus auerti oculos et hos corporis sui et illos animae deprecatur de quibus beatus apostolus docet cum ait in uanitate sensus eorum intenebrati alienati a dei Et auersorum oculorum a uanitate quod sit non longe requirendum est sequitur enim et in uia tua uiuam declinandi enim a uanitate sunt oculi ut nobis in dei uita sit non ea uita nunc est sed ea quse in caelis reposita est et in Christo absconsa est ita enim in omni hoc loco propheta est tamquam uicturus sit et non modo erigendi igitur oculi sunt quibus Christi potius gloria quam mundi huius inania et uana cernantur in uia enim dei referentes oculos a uanitate uiuemus Dehinc sequitur statue seruo tuo eloquium tuum in timore tuo nouit a plurimis propheta eloquia dei sine metu suscipi plures enim auditas caelestis eloquii scripturas tamquam fabulam rerum inanium neglegunt et dei uerba praeterire cselo et terra praetereunte non possunt magno cum periculo temeritatis inridunt nouit initium esse dei timorem nouit in illa septiformis spiritus gratia timorem in postremo tamquam firmamentum eorum quse superius sunt dicta nominari constitui ergo in se dei eloquia in timore dei deprecatur quia scit nobis ea eloquia futura esse tamquam dei timebuntur utilia dehinc adiecit circumcide obprobrium meum quod suspicatus sum nam tua iucunda propheta in corpore positus loquitur et neminem uiuentium scit sine peccato esse posse unum meminit esse qui peccatum non fecit neque est dolus in ore eius ergo cum circumcidi a se obprobrium deprecatur peccatum circumcidi orat quia peccatum sequatur obprobrium sed cum circumcidi a se orat non tamquam de admisso perpetratoque confessus est sed quia id per infirmitates carnis suae in se suspicatur habitare non enim ait circumcide obprobrium quod in me est sed ait circumcide obprobrium meum quod sum suspicionem obprobrii ex conscientia propriae infirmitatis ostendens in iudiciis enim multi ad obprobrium resurgent quia his iucunda sint in quibus peccati non manebit obprobrium ipsam illam quae in se est suspicionem a se circumcidi orat obprobrii ut sibi dei sint iucunda iudicia Ac ne de admissi peccati conscientia precatus esse existimaretur orationem omnem quam sub singulis octonis uersibus defert hac libertate conclusit ecce tua in tua uiuifica me orauit ut in dei timore dei in se statuerentur eloquia dehinc ut a se suspicio circumcideretur obprobrii nunc concupiscentiam ac desiderium suum erga dei praecepta demonstrat et ut in dei uiuificetur orat sciens proprium diuinae aequitatis esse munus ut uiuificet eum qui et praecepta dei desiderauerit cui et circumcisa obprobrii suspicione iucunda iudicia sint et in dei timore dei constituantur eloquia amen 