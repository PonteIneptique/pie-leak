Portio mea dominus dixi custodire legem tuam et reliqua psalmorum codices legentes et nos ita opinabamur uersum qui octause litterae primus est id est hunc portio mea dominus in superioribus septimae litterae octo uersibus contineri quia ita in latinis codicibus atque etiam in nonnullis graecis scriptum continebatur et sane absolutior ita sensus uidebatur sed secundum emendatum apud Graecos psalmorum librum legentes inuenimus hunc uersum non nouissimum esse sed primum itaque secundum hanc cognitionem nos quoque tractare de eo adgressi sumus enim ita portio dixi custodiam legem tuam rarus quisque est cui ista fiducia est ut portionem suam esse deum audeat dicere renuntiandum est omnibusque rebus eius ut nobis deus portio sit si nos ambitio detineat si cura pecuniae occupet si libidinum capiant si negotia rerum familiarium demorentur portio nobis deus non erit curarum atque uitiorum possessione detentis Moysi cum iussum esset portiones incolatus distribuere gentibus filiorum ita ei de tribu Leuitica est filiis Leui non erit portio neque sors in medio fratrum suorum quia dominus deus est pars eorum et rursum scriptum meminimus ego dominus pars eorum nullam ergo deo seruientibus lex lata terrenam esse uoluit portionem quia pars eorum deus esset Meminit et euangelii praedicator ille Petrus nullam sibi esse portionem possessionis humanae cum oranti alimoniam respondit aurum et argentum non est mihi quod autem habeo hoc tibi do quid est istud Petre quod possides renuntiaueras omnibus domino tuo dicens ecce nos omnia dereliquimus et secuti sumus te quid erit nobis et tibi ille responderat amen dico uobis quod uos qui secuti me estis in regeneratione sedebitis super duodecim thronos iudicantes duodecim tribus Israhel et exemplo uestro ceteris relinquentibus cuncta spoponderat quod et centuplum acciperent et dehinc uitam possessuri essent quid est igitur istud Petre quod habes habes plane et non audeo dicere plus te centuplo obtinere dico tamen te sine multiplicatione calculi possidere dicis enim quod habeo hoc tibi do in nomine Iesu Christi surge et ambula o felix possessio o perfecta dei portio non terrena largiris sed naturae opus rependis et uitiosi partus damna restauras claudum natum ingredi iubes et multae aetatis uirum incessu rudi incitas has opes tribuit cuius deus portio est nouit et Paulus diuitiae suae glorias dicens mihi autem absit gloriari nisi in cruce domini mei Iesu Christi per quem mihi mundus crucifixus est et ego mundo talis apostolo gloria talis est portio Humanarum igitur hereditatum modo portionem quae melior est et quse utilior eligamus si circa terrena patrimonia sua in coheredum diuisione quis nititur sortem commodioris portionis appetere quanto propensiore cura partem caelestis hereditatis deligemus centuplum dominus promittit et non in seternum sed in praesens seternorum autem bonorum inmensa et infinita retributio est ceterum sub definitione centupli praesentium mensura concluditur ego autem ambigo utrum hoc centuplum Petri excesserit portio certe secundum domini praeceptum sperandum nunc in hoc saeculo relictis omnibus saeculi rebus centuplum munus est est enim nobis deus portio qui ait et inhabitabo in his non ergo centupli praemium est ut in hoc terreno corpusculo nostro deus habitet sed quid dico habitet ait et ipse et ambulabo in his patens deo est fidelis pectoris et ampla possessio ut inhabitet ut ambulet sed qui inhabitat qui inambulat quid tertium addidit et ego ero illorum deus ecce promissam nobis ab eo portionem ut simus deo habitatio et dum in nobis ambulat sit nobis ipse possessio si saeculum relinquamus si possessionis terrenae labi renuntiemus si hereditatem caducorum respuamus si uiuentes de saeculo exeamus quid enim mercis est emortuis corporibus et exeunte anima dissolutis saeculum reliquisse carendum est eo per contemptum eius nesciendum est ignoratione uoluptatum suarum moriendum nobis in eo est dum non ei uiuimus scit Paulus iam non se sibi uiuere dicens quod enim uiuo iam non ego uiuo uiuit autem in me Christus Propheta itaque secundum apostolum non saeculo uiuens constanter et libere a it portio mea dominus tenuit hunc quem in superioribus modum cum se custoditurum legem dei spopondit non enim de ea quam corporaliter agebat loqui intellegitur cum quando custoditurum se potius quam custodire fateatur Sequitur deinde deprecatus sum faciem tuam in toto corde meo miserere mei secundum eloquium tuum Moysen deprecatum esse meminimus ut deum uideret et forte cognata preci eius prophetae huius oratio existimabitur sed dictum meminit a deo nemo hominum uidebit faciem meam et uiuet ergo quod negatum Moysi meminerit id concedi sibi postulat sed rursum licet dicto euangelico anterior sit meminit tamen hanc fidei beatitudinem reseruari quia dicitur b e t i mundo corde quoniam ipsi deum uidebunt itaque cum in lege sciat dictum quod nemo faciem dei uideat et uiuat et ex euangelica beatitudine non ambigat omnes mundo corde deum esse uisuros perfectae modestiae temperamento cupiditatem desiderii sui elocutus est dicens deprecatus sum faciem tuam in toto corde meo scit nunc inpossibile sibi esse quod nec oculus uidit nec auris audiuit nec in cor hominis ascendit ut uideat scit inuisibilem esse carnalibus oculis gloriam dei meminit non dico ad angelorum claritat es hoc humanae uisionis lumen hebetari sed ipsam gloriam uultus Moysi humani corporis oculos non tulisse Sed nos ex desideriis humanis prophetae desideria metiamur ad egressus regum quanta expectationis sollicitudine curritur et quod uidentibus gaudium est cum se praebuerint contuendos quid illum caelestis spiritus capacem uirum existimabimus uelle quanto desiderii ardore cupere ut deum cernat qui ipsam illam inuisibilem maiestatem per has angelorum claritates et per hanc Moysi gloriam metiatur et sciat etiam eos qui digni sunt conspectu dei gloriam ex conspectu gloriae esse sumpturos quod eos uisio tantum et dignatio contemplatae maiestatis inluminet quod sanctus apostolus ita intellegens loquitur nos inquit omnes reuelata facie gloriam dei expectantes in eandem ipsam transferemur a gloria in gloriam sicut a domini spiritu et nunc quia id inpossibile istis corporis oculis sciat esse toto istud corde desiderat et est portio deus confidenter faciem eius deprecatur quia quamuis nemo hominum uideat faciem dei et uiuet tamen deum omnes mundo corde uisuri sunt ergo misericordiam hanc a deo postulat ut sibi uidendi faciem eius beatitudo contingat et postulat non sine ratione modoque praestandi Ait enim miserere mei secundum eloquium tuum fidei modestae uox est misericordiam dei non secundum peccatorum suorum conscientiam sed secundum eiusdem dei eloquia deprecari scit deum etiam peccatoribus esse ignem consumentem Moyses enim ait deus uester ignis consumens est nouit eundem esse fidelibus lucem de quo et alibi propheta ipse dicit inluminans tu mirabiliter de montibus sanctis discernit et hanc apostolus bonitatis et seueritatis dei consuetudinem cum ait uide ergo bonitatem et seueritatem dei in eos quidem qui ceciderunt seueritatem in te autem bonitatem et rursum et nisi permaneas in bonitate excideris illi uero si non permaneant in infidelitate inserentur bonitatem dei propheta expectat miserere mei scit enim neminem sine peccato esse qui uiuat et omnes in carne sitos misericordia dei egere officii autem sui deuotionisque non inmemor est cum ait secundum eloquium tuum eius scilicet eloquii quo et peccatoribus poenam denuntiat et in se credentibus uitae aeternae beatitudinem pollicetur Dehinc sequitur quia cogitaui uias meas et auerti pedes meos in testimonia tua ex his quae propheta se gerere uel gessisse commemorat quid nos quoque facere oporteat docet uias enim suas cogitat et cogitatis his pedem in testimonia dei refert nihil egit quod non antea cogitatione peruoluerit non linguam in officium suum mouit non pedem in aliquod quod acturus esset opus protulit non manum ad agendum aliquid exeruit nisi antea super his omnibus cogitasset et tum operationem atque effectum cogitatis rebus attulerit uidit igitur ante omnia suae uias et cum placentem sibi ac probabilem repperit tunc in eam pedem contulit scilicet perspectis omnibus humanae operationis uiis postquam quid esset sibi utile cogitauit fidei pedem in testimonia diuina detorsit cogitatio enim nihil potest subitum nihil nouum nihil inopinatum pertimescere cum de consilii sententia omnia quae accidere solent sperantur praefiniuntur adeuntur et id consequenti uersu docetur Postea enim quam uias suas propheta cogitauerat et pedem ad testimonia dei conuerterat libere loquitur paratus sum et non sum turbatus ut custodiam mandata tua qui ad aliquid praeparatur longo usu ad id in quo ei est meditatio praeparatur ne eum de propositi sui sententia neglegentem et incautum uis aliqua repentinae turbationis excutiat propheta itaque nouit esse plurima saeculi scandala nouit insidiantes esse humanae naturae aduersantesque uirtutes scit periculose dulcem esse ambitionem gloriae nouit occursus lasciuientium feminarum esse continentium oculis captiosos scit turpes corporum cupiditates adfectu blandae uoluptatis inrepere scit cetera uitiorum genera inlecebrosis aditibus ingruere nouit etiam plurimis se inreligiosorum odiis subiacere et ob dei pietatisque doctrinam uariis persequentium contumeliis esse uexandum ne igitur turbari tot et tantis insidiis ingruentibus posset contra omnia se fidei excidia praeparauit dicens paratus sum et non sum turbatus ut custodiam mandata tua Habet parem beatus apostolus huius praeparationis suae dicens quis nos separabit a caritate Christi tribulatio an angustia aut passio aut fames aut nuditas aut periculum aut gladius sicut scriptum est quia propter te mortificamur tota die deputati sumus sicut oues occisionis sed in his omnibus superamus et uincimus propter eum qui nos dilexit et quia aduersum horum tolerantiam ne per haec a caritate separari posset sese praeparasset adiecit confido enim quia neque mors neque uita neque angeli neque potestates neque praesentia neque futura neque uirtus neque altitudo neque profundum neque creatura alia poterit nos separare a caritate dei quae est in Christo Iesu domino nostro nulla apostolum rerum earum quse accidere possunt genera tali spe praeparatum firmatumque perturbant Sit ergo in nobis haec et uox ut cum subrepant cupiditates cum passiones ingruant cum pericula fatigent cum supplicia crucient dicere audeamus paratus sum et non sum turbatus ut custodiam mandata tua dominus noster unigenitus dei filius inter cetera praecepta discipulis suis mandat dicens non turbetur cor uestrum neque trepidet aduersum turbationem quaecumque ex accidentibus erit longae praeparationis opus est firmitate ut robusta fide atque firmata dei mandata custodiat In quem autem se profectum quamue in causam propheta neque turbatus sit quousque custodiret mandata dei continuo subiecit dicens funes peccatorum circumplexi sunt mihi et legem tuam non sum oblitus esse peccatorum funes per Esaiam docemur dicentem qui ligant peccata tamquam funem longum modo funis ex plurimis minimis crescentis in multum peccata semper tamquam longo fune tendentibus sunt etiam delictorum uincula quibus humanae mentes inligantur de quibus in prouerbiis scriptum est u in cui i S suorum peccatorum unusquisque constringitur stringit enim nos atque alligat et his funibus inplicat diabolus in omni uitae laqueos quod autem liget in euangeliis cognouimus hanc autem filiam ligauit satanas annis decem et octo ligat igitur omni uitiorum genere ebrietatis consuetudine uoluptatum desideriis infidelitatis piaculo sed inter hos funium laqueos non est admittenda legis obliuio praeparatos enim esse nos ut ab his laqueis si quando circumligent exuamur ut legis dei omni tempore recordemur Et recordatur plane propheta dicens media nocte surgebam ad confitendum tibi super iudicia iustificationis tuae non uacat totis noctibus nec otiosus lecto continetur ad confitendum deo non solum nocte sed etiam media nocte consurgit meminit hoc esse tempus quo primitiae Aegyptiorum meritissima impiae obstinationis clade percussae sunt his ergo horis non laxatur in somnum ne Aegypti admisceatur hoc noctis tempore introeunte sponso sapientes uirgines in cum lampadibus introibunt uigilat ergo ne cum stultis mereatur excludi hoc tempore psallentibus Paulo et Silea apostolis catenae et resoluuntur non dormit itaque ne uinctus sit nec habet eum totus nocturni temporis somnus ne ei obliuio officii sui requie mediae noctis obrepat surgit enim ad confitendum deo confessio uero non semper ad peccata referenda est uerum etiam in dei laudibus intellegenda est nunc ergo confitetur deo super iudicia eius laudans igitur deum quod nihil nisi in iudiciorum iustificatione decreuerit Sequitur deinde particeps sum ego omnium timentium te et custodientium mandata tua apostolum dixisse meminimus participes Christi facti sumus sed et in quadragesimo quarto psalmo quosdam participes dei significatos esse meminimus cum dicitur unxit te deus deus tuus oleum exultationis prae consortes tuos sunt ergo secundum apostolum et secundum prophetam plures domini nostri Iesu Christi participes et particeps eius quisque in iustitia manet quia ipse iustitia est particeps eius erit quisque in ueritate persistit ipse est enim ueritas et quisque in nouitate ambulabit erit particeps eius quia ipse est resurrectio ergo cum sciat propheta plures dei esse participes nunc per ac modestam de se praedicationem cum se quia et ipse Christus et factus et dictus sit Christi meminerit esse participem tamen omnium timentium deum potius se confessus est esse participem est autem etiam tunc timentium deum particeps cum patientibus conpatitur cum plorantibus conplorat cum tamquam eiusdem corporis membrum in dolore membri alterius dolet hac igitur passionum communione timentium deum particeps fit ceterum quisquis per insolentiam suam credentem in Christo et redemptum a Christo dedignatur non est ille timentium deum particeps quibus non sit in conpatiendis passionibus consors Non nudum autem hoc neque solitarium propheta posuit cum dicit particeps sum ego omnium timentium te plures sunt timentes deum et tamen inoboedientes plures sunt timentes deum et tamen infideles quos naturae condicio timori quidem dei subdit sed uoluntatis suae peruersitas ab obsequiis dei atque ob id non suffecisset prophetam dixisse particeps sum ego omnium timentium te nisi addidisset et custodientium mandata tua timor enim fidei in sola oboedientia est et metus religionis in obsequella est horum itaque particeps est qui timorem suum in mandatorum dei custodia conprobabunt Dehinc sequitur misericordia tua domine plena est terra iustificationes tuas doce me terra misericordia dei plena est quae contaminata quae corrupta quae inreligiosa quae infida quae perdita est et si quis forte audebit impio ore prophetam arguere tamquam non in omnem terram dei misericordiam putet esse diffusam dominum in euangeliis recolat dixisse estote boni sicut pater uester qui est in qui solem suum oriri facit super bonos et malos et pluit super iustos et iniustos patiens enim et miserator deus dum mauult peccatorum quam mortem dona sua iustis iniustisque largitur unicuique per patientiam longae tempus inpertiens Et quia hanc bonitatem dei et perfectionem quae sub illis iustificationibus legis corporaliter adumbratur meminit semper sibi propheta sperandam ait iustificationes tuas doce me domine omnes in lege legerat sed quia caelestes sperabat quae in terrenis non eget doctore terreno doceri enim se ab eo orat qui ait petite et dabitur et inuenietis pulsate et aperietur uobis aperiri sibi et dari a doctore legis dedignatur propheta scientiae caelestis expectans magistrum dominum nostrum Iesum Christum cui est gloria in saecula saeculorum amen 