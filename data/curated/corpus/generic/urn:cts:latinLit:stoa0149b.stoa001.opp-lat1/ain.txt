Feci iudicium et iustitiam non tradas me persequentibus me et reliqua Et in psalmi exordio et deinceps frequenter meminimus per singularum litterarum quasi elementa discendi doctrina nos pietatis fidei et timoris institui et ut rudem infantiam ad loquendi scientiam quam et agendi doctrina consequitur ipsis humanae uocis initiis erudiri quod ex praesentibus sextae et decimae litterae octo uersibus intellegi licet propheta enim ex persona sua uniuersos docet quid uelle quid agere quid profiteri unumquemque pro conscientia infirmitatis ac naturae suae utile sit quid etiam metui quid caueri quid emundari oporteat beatus idem qui per misericordiam dei ipse sibi et uniuersis doctor et prospector et emundator et iudex est certe dignitati eius decentissimum est ut qui spiritu dei loquitur ea quae humanae et salutis et sunt eloquatur Ait enim ita feci iudicium et iustitiam non tradas me nocentibus me facit placentia deo opera et quia facit ne nocentibus se tradatur orat opus merendi antefertur et dehinc meriti praemium postulatur fit enim primum quod placeat et tum dignatio eius cui per opus placetur oratur at nos nec operamur nec placemus quin etiam impiis et inreligiosis rebus offendimus et quia tales non irascimur sed dignum est contueri qualia sint quae propheta faciens ne nocentibus se tradatur orat Et omnia quaecumque quis timens deum fecerit utilia ei atque pulchra sunt pudicitiam quis colens gloriosum ac nitens sordenti corporis sui carni lumen inuexit contemptum uero pecuniae adsumens liberum se a terrenis dominationibus reseruauit frugalitatem autem et parsimoniam diligens nobilitatem animae caelestis captiuam ebrietati non dereliquit sed quamuis magna atque praeclara sint tamen quia prophetae propria eique tantummodo utilia sunt non referuntur ad meritum Sed quid fecit ut non tradi se nocentibus deprecetur iudicium scilicet et iustitiam nihil inconsultum nihil iniustum agens sed primum iudicium omnia namque ratione modo et ueritate pertractans ut id quod in alterum agat perpensum antea atque perspectum iam de consilii sententia exsequatur non permittit autem consilio tantum suo iudicii sententiam sed facit cum iudicio iustitiam iudicantis autem cum consilio hoc opus maximum est ut quod iudicat iustum t sit iustitia etenim est amica concordiae uinculum fundamentum pacis atque humanae rationis operatio haec itaque propheta fecit in quibus cum opus suum sit tamen et quibus iudicium et iustitiam fecit utilitas est Postulat uero ne nocentibus se tradatur omnis enim in quo peccati uoluntas est deo uacuus est et ubi deus non erit illic diaboli est qui insidians atque obsidens ubi adeundi oportunitatem habuerit tamquam uacuam domum occupet quae ei deo eam deserente sit tradita et propheta quidem quia ex persona omnium ne a deo tradatur orat ceterum apostolus habet iam id in se ut peccatores diabolo tradat ipse cum ad Corinthios de eo qui fornicationes omnes praegressus uxorem patris sui acceperat scribit ego autem absens corpore autem spiritu iam tamquam praesens eum qui hoc fecit congregatis uobis et meo spiritu cum uirtute domini Iesu tradere istius modi ia interitum carnis ut spiritus saluus fiat in die domini sed licet apostolus tradat scit tamen se in uirtute Christi et in suo spiritu traditurum sed et in alia epistula ait de Phygello et Hermogene quos tradidi inquit ut discant qui enim ab ecclesiae corpore respuuntur quae Christi est corpus tamquam peregrini et alieni a dei corpore dominatui diaboli traduntur Sed propheta ne nocentibus se tradatur orat adsunt enim inimicae infestaeque uirtutes quae fidei propositum conturbent quae timorem dei obliterent quae in terrenas cupiditates et desideria sollicitent quae infirmam corporis naturam quibusdam blandimentorum aculeis in uitia commoueant nouit et apostolus hanc multitudinem dominantium uirtutum dicens in quibus et uos aliquando ambulastis secundum principem potestatis spiritus qui nunc operatur in filiis fecit ergo propheta iudicium et iustitiam et ne tradatur nocentibus se rogat et hoc modo nocentibus cum in peccatum inpellunt cum in gloriam inflant cum in iram accendunt cum in odium exacerbant cum ad lasciuiam inliciunt cum ad auaritiam prouocant sed cum per haec nocere properent obtinere tamen eos qui innocentes sunt nisi sibi per secessionem dei traditi fuerint non ualebunt excipe me seruum tuum in bonum non calumnientur me superbi proficit in spe sua propheta et celsiorem iam deprecationis suae gradum scandit qui enim orauerat ne traderetur nocentibus se iam ut proprietate serui excipiatur rogat beatum illum in se dei dominatum cum bona susceptione sua deprecans et non ob leuem causam ut in bonum suscipiatur orat scilicet ne eum superbi calumnientur et qui sunt superbi nempe illi quorum principem loquentem Esaias dixit enim et sapientia intellectus auferam fines gentium et uirtutes earum et commouebo ciuitates inhabitabiles et omnem orbem terrae prehendam manu mea ut pullos et tamquam confracta oua auferam haec superbientis uox est diaboli scilicet qui et deo ac domino nostro Iesu Christo ostensa terrenorum imperiorum gloria dicere ausus est omnia hsec tibi dabo si procidens adoraueris me non esse autem hunc solitarium sed plures ei adesse spiritalium nequitiarum ministros per eum docemur qui ait discedite a me maledicti in ignem seternum quem prseparauit pater meus diabolo et angelis eius ab horum igitur se superborum calumnia esse liberum rogat calumniantur enim quia cum ipsi peccati incentiua subpeditent calumniam nobis ante deum peccati quod per eos gesserimus intendunt causam namque peccati ad crimen iniciunt et criminis inuidiam per calumniam exacerbant scriptura in Apocalypsi calumniatorem eum esse testante Verum etiam nunc se extendit propheta in celsiorem profectum dicens oculi mei defecerunt in salutare tuum et in eloquium iustitise tuae oculi deficiunt cum intentus in aliquam exspectationem uisus laborat propheta itaque animae suse oculos in dei salutare defixit et de salutari quid intellegi oporteret saepe tractauimus eum scilicet esse legum qui saluum faciet populum suum a peccatis aliis igitur oculos suos in desideria saecularia occupantibus et in uoluptates rerum praesentium tendentibus propheta in dei salutare defixus est et ne corporales oculos eum deficere sub hac contemplanti intentione existimaremus non solum in salutare dei deficiunt sed etiam in eloquium iustitise Iusta itaque esse dei eloquia confitetur scit esse quaedam quae cum inperitis atque impiis iniusti eloquii habeant opinionem cum Pharao cor ad contumaciam obduratur et pertinacia ei inreligiosse uoluntatis adfigitur cum ex duabus adhuc in utero gentibus minori maior sit seruitura et neutro quicquam boni promerente seruitus uni inponitur dominatus alteri donatur cum Adam de paradiso ne arborem uitse contingat expellitur quse homines diuinse et uirtutis et bonitatis et iustitiae incapaces dum intellegere non possunt iniusta esse constituunt sed prophetae huius in istius modi eloquium iustitise oculi deficiunt quia sciat nihil iniustum esse in his dictis dei sed omnia aduentu salutaris dei haec eloquia et consummanda et intellegenda esse iustitise procedit autem per hanc intentam usque ad defectionem oculorum exspectationem ut aliquid ultra precari audeat Confessus itaque eloquium iustitiae hsec subdidit fac cum seruo tuo secundum misericordiam tuam et iustificationes tuas doce me insolens forte uox existimaretur quae diceret fac cum seruo tuo quod enim dicitur fac tamquam ex fiducia aliqua prsesumptio est usurpata poscendi sed non inpudenter id diceret qui iudicium et iustitiam fecisset qui se excipi in seruum deprecatus esset cuius oculi in salutare dei et in eloquium iustitise defecissent sed ne in bis quidem propheta insolens est nam in eo ipso quod dixit fac adiecit cum seruo tuo et quia seruitus nostra ad id ipsum ut in seruitutis fide maneat misericordia domini indiget superaddidit secundum misericordiam tuam quia miseratione eius opus est ut in hac seruitutis nostrae professione maneamus inbecilla enim est per se aliquid obtinendi humana infirmitas et hoc tantum naturae suae officium est ut adgregare se in familiam dei et uelit et coeperit diuinse uero misericordiae est ut uolentes adiuuet incipientes confirmet adeuntes recipiat ex nobis autem initium est ut illa perficiat Sed quid tandem ut faciat cum seruo suo secundum misericordiam suam postulat nempe ut iustificationes suas doceat scit in iustificationibus quas Moyses constituere prseceptus est magnum nescio quid et inconprehensibile humanae intellegentise contineri scire optat quis iste sit ut frequenter diximus coemptus Hebrseus puer sex tantum annis seruiturus legit haec quidem sed non statim quod legitur et intellegitur scire uult quae illa seruitus sit quse septimi anni libertas quod sit auris foramen ex subula si liber esse nolit quse illa mulier Hebraei quid illud ut sine muliere egrediatur ipse quid deinde secunda iustificatio quid tertia quid sequentes habeant futurorum sacramentorum prseformationis non est humani ingenii haec consequi posse caelesti opus est magistro et plurimis fidei nostrae meritis necessarium est ut doceri ista mereamur Scire autem nos conuenit in omnibus prophetae uerbis nihil humile esse nihil commune cum ceteris sed proprium uel ipsi sibi uel sui similibus enuntiari latet autem sub familiaribus uerbis maxima conscientiae et fidei professio ut nunc in eo quod sequitur intellegimus ait enim seruus tuus sum ego da mihi intellectum et sciam testimonia tua nemo nostrum est qui non uel in orationis suse prece uel in communium sermonum consuetudine seruum se dei esse fateatur et quid magnum propheta fecit seruum se profitendo quod nullus ausus sit denegare sed professio ceterorum fallax est quae cum habeat conscientise necessitatem non habet tamen confessionis ueritatem proprium hoc prophetae est ut se seruum dei profiteatur in omni uitae genere famulatu condicionis suae fungens siue ambulans siue residens siue uigilans siue dormiens in cibo etiam atque in ieiuniis deo aut esuriat aut satur sit et nullo in tempore a seruitutis suae officiis absistat hic libere dicet seruus tuus sam at uero qui stupris dormit latrociniis uigilat qusestibus peregrinatur luxui requiescit si dicat seruus tuus sum profitetur quidem quod est sed quod est non agit Propheta autem quamuis condicionem officii sui etiam ipso famulatu suo confiteatur tamen infirmitatis suae memor est dari enim sibi intellectum rogat est enim intellectus in quodam thensauro repositus spiritalium gratiarum quem interdum sub falsae opinionis errore inprudentium mentibus diabolus insinuat sed a deo intellegentiam propheta postulat ne sibi inanis intellegentia subrepat qualis gentium qualis Iudaeorum qualis hsereticorum est et postulat ob id ut testimonia dei sciat quse sub testibus tradita sunt quae sub testibus neglecta et uiolata esse exprobrantur quae in aduentu eius ob quem testato dicta sunt neglecta et fastidita uindicabuntur Et horum quidem testimoniorum tempus non ignorat propheta dicens tempus faciendi domino dissipa e run tin i qui legem tuam lex populo sub testibus data est quae cum dissipata et abiecta a Iudseis est tum fuit tempus domino ea quae continebantur lege faciendi pollicitus enim in lege est ut salutem gentibus daret ut ipse sibi hominis corpus qui secundum imaginem et similitudinem dei est factus adsumeret ut dissipata lege fidei gratiam donaret temporis huius meminit per Esaiam prophetam dicens tempore accepto exaudiui te et in die salutis auxiliatus sum tibi apostolus uero dicti huius interpres haec scribit ecce nunc tempus bene acceptum ecce dies salutis idest dissipata lege tempus euangelicse prsedicationis aduenit Sed illis legem dissipantibus aliud opus prophetae est et quod sit ex subiectis docemur ait enim ideo dilexi mandata tua super aurum et topazion quod ait ideo ad id rettulit quod dixerat tempus faciendi domino quia sciret tempus faciendi domino esse cum legem dissipassent ideo autem mandata dilexit quia in his tempus faciendi domino contineretur lex enim omnis aduentum domini testata est ipso dicente si crederetis Moysi crederetis utique et mihi de me enim ille scripsit mandata igitur dei ob id propheta dilexit quia in his aduentum dominicae corporationis intellegit in eo autem quod diligit plus nescio quid significat facere autem aliquid minus est quam diligere quia plerumque id quod agimus necessitatis est dilectio uero propriae uoluntatis adfectio est Sed dilectio ea demum perfecta est qua maxima est et quae nulli alii conparatione similium coaequatur diligit autem mandata dei super aurum et topazion humanus error pretiosius nihil auro et gemmis opinatur et haec sunt quse hominum cupiditates dominatui pretii sui et honoris subdiderunt auro ius honestas pudicitia uenalis est per gemmas uero humani corporis praestantior ut putant species ad naturae contumeliam expetitur et idcirco nihil habet sexus uterque pretiosius dum uiri posse omnia auro uolunt mulieres uero per gemmas fieri se existimant pulchriores praestat autem ut ceteris metallis aurum ita et aliis lapidibus topazion est enim ipse rarissimus et speciosissimus omnium et maximus in Thebaidis uero loco cui Alabastrane nomen est reperiri solet hunc etiam ferunt ssecularium gestorum litterae in Topazon insula ab incolis eius id est Troglodytis Arabis inuentum ad matrem regis Aegypti Ptolomsei sub quo scripturae legis ex hebrseo in graecum translatae sunt muneri fuisse delatum continet autem ipse in se solus ceterarum gemmarum optimarum pretiosissimarumque speciem et in uno illo diuersissimorum colorum permixtio continetur super hunc igitur topazion et super aurum mandata dei propheta dilexit non terrenis se sed caelestibus desideriis significans detineri Contempta autem ssecularium opum cupiditate omnem a se occasionem peruersse et prause uoluntatis recidit diligens enim super aurum et topazion mandata dei ait propter hoc ad omnia mandata tua dirigebar omnem uiam iniquam odio habui non deflectitur non detorquetur per terrenas cupiditates sed ad omnia dei mandata dirigitur non occupant obuia uidit aurum sciuit hoc terrae esse limum uidit gemmas meminit esse aut montium aut maris calculos uidit inlicem ad lasciuiam uultum scit tamquam auibus caeli ex his sibi laqueis euadendum resistit ergo coalitis sibi naturae suae uitiis et omnem uiam iniquitatis odit ideo itaque et in mandatis omnibus dirigitur quia ea super terrena desideria diligit et dirigitur ne eorum particeps fiat quibus dicitur natio p ra u a et peruersa et omnem uiam iniquitatis odit ut sit in eo qui est uia domino scilicet nostro qui est benedictus in saecula saeculorum amen 