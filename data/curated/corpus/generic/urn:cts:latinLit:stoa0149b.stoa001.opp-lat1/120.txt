Canticum graduum Leuaui oculos meos in montes unde ueniet auxilium mihi et reliqua Secundum hunc psalmum canticum graduum aliqui referendum esse ad personam domini et saluatoris nostri existimant aptantes maxime ei dictum hoc per diem sol non uret te neque luna pernoctem inpletam enim hanc prophetiam eo tempore putant quo in passione domini sole obscurato nox intercessit sed iudicio horum nihil decerpimus neque enim sensum intellegentiae huius arguimus uniuscuiusque arbitrio relinquentes quid ex his quae aut legerint aut intellexerint sequi magis uelint nos tamen non potuimus sermonem nostrum nisi his quse intellegebamus aptare Leuaui oculos meos in montes humanae mentis natura ea est ut si cogitatione aliquid contemplemur talem se nobis unaquseque species exhibeat qualem eam et cogitando formemus quoquo enim mentis nostrae oculos intenderimus id ipsum in quo defixi sunt referunt ad sensum et ut planius intellegi id quod dictum est possit adferemus exemplum si quis hiemis die uer cogitauerit et ornamentum eius lumine mentis inspexerit oblitterata hieme in qua sit atque algeat totum ei in sensu suo uer cum habitu suo ornatuque consistet adeo mentis oculi oculis corporis praestant ut ineunte in nos obliuione praesentium totos nos obtineat quidam quasi animo prsesumptus usus absentium hoc igitur quo spectet mox uidebimus Leuat in montes propheta oculos quosnam oculos nempe de quibus scriptum est reuela oculos meos et cognoscam mirabilia de lege tua et rursum prseceptum domini lucidum inluminans oculos numquid non isti oculi nostri corporali lumine ad contemplandum accensi sunt numquid non naturam uidendi sortiti sunt quse inluminatio uel quae reuelatio erit necessaria deinde qua uisuri mirabilia in lege nisi forte in casis festa frondium in templo pecudum sanguinem in pascha agni uictimam in summa religionis sabbati otium et ut puto fieri haec ab his qui spectatores aderant uidebantur non ergo in id reuelandi sunt oculi quod cernebatur sed ad id quod intellegi optabatur in lege Mentis ergo oculos propheta eleuauit in montes quosnam in montes non utique in hos lucis atque aris profanatos et conuentibus impios neque illos siluis horridos saxis nudos prseruptis inuios niuibus concretos quid enim in his admirationis aut spei situm est sed montes accipimus propheticos libros ex terra in altum eleuatos per quos sit in superiora conscensus et gradus in aeterna poterimus autem et montes existimare angelica ministeria caelorum uirtutes et potestates quarum ministerio nobis in sublimia praestatur ascensus si enim secundum Danielum dominus ipse mons magnus est non ambigendum est montes eos nuncupari qui praecepti eius et uoluntatis et communicandae in nos beatitudinis sunt ministri In hos igitur montes propheta oculos cordis eleuans horumque intra se omnium monita ministeria officia dona contemplans et in his intellegentise suae lumen intendens reddidit sensui suo contemplatae speciei integram perfectamque naturam et totum id quod cogitatione uiderat mente continuit sciens unde uenturum esset auxilium ei dicens unde ueniet auxilium mihi statimque sibi beata confessione respondit auxilium meum adomino qui fecitcselum et terram ad montes quidem oculi eleuantur quia per eos est doctrinae ministerium profectus ascensus sed cum confitendum sit unde ueniat auxilium auxilium a domino est qui fecit cselum et terram hsec felix fides est hsec uera confessio haec spes aeterna et caelestis benedictionis digna muneribus Denique quia prophetia omnis in spiritu est statim beatam hanc eius confessionem per personam prophetae sancti spiritus consecuta benedictio est non det in commotionem pedem tuum neque dormitet qui custodit te sensus ipse significat conuersionem factam esse personse ad eum enim qui superius locutus est sermo conuersus est ne det in commotionem quis nempe qui fecit cselum et terram pedem tuum cuius quaeremus namque eius qui leuauit oculos in montes et qui confessus est quod auxilium esset a domino sed et illud ne det optantis et benedicentis affectus est et quis optabit ille scilicet qui nobis est praeter dominum alius aduocatus de quo ait et alium aduocatum mittam uobis qui et loquitur in prophetis quid ergo aduocatus hic loquitur confessorem scilicet fidei huius speique benedicit ne det in commotionem pedem tuum neque dormitet qui custodit te sed utraque haec indigna deo sunt ut et commotioni tradat et dormitet et post custodise uigiliam ex quadam laboris continuatione requiescat sed antequam id attingimus quid in pede significationis sit tractandum est Pes est pars corporis omne corpus in res efficiendas agendasque circumferens et quia scriptura per corporalia spiritalia docet et inuisibilia per uisibilia demonstrat sub pedis nomine motus mentis nostrae incessusque significat ut in hoc eodem propheta mei autem paulo minus moti sunt pedes utique hi semper carnales mouentur in corpore et quomodo periculi res est quod paene sint moti quorum ut semper moueantur proprium officium est sed et in euangeliis dominus pedes alios significans dextrum scandalizantem iussit abscidi dicens et si pes tuus dexter scandalizat te abscide eum numquid si in pede dextro scandalum est minus scandalizabit sinister aut quid illa pars corporis potest temptationis adferre cum ipsa absque aliquo adpetitionis affectu solum in se habeat ministerium necessarise seruitutis ergo ut oculi mentis ita et pedes intellegendi sunt habentes in se et intellegentiae uisum et uoluntatis motionem Non est autem intellegendum quod ideo ista benedictio sit ne det in commotionem pedem tuum tamquam deus aliquos tradat in uitia in quae pedibus corruptae mentis inuehimur non ille nos tradet sed cum ab eo per peccata discessimus et cum in peccatoribus ipse non habitet discessionem nostram ab eo consequitur abscessio eius a nobis quia nos ab eo per peccata discedimus et discedente eo a nobis in omnes delictorum foueas incidimus et per amplissimam mortis uiam currimus dominatui daemonum subditi quibus nos dei a nobis abscessio derelinquit et desolatio eius idcirco traditio est quia peccatores obtinere diabolus nisi deo ab his abscedente non poterit Ceterum nobis penes eum manentibus uel eo in nobis manente peruigil custodia est et indefessa munitio uerum si per teporem fidei dormiamus dormit et ipse nobiscum non enim in aeterna uirtute somnus aut requies est cuius angeli et nomine et natura uigilantes sunt hsec enim terrenis sunt corporibus necessaria sed quia secundum fidem nostram aut uigilantem aut dormientem dei auxilium nobiscum aut uigilabit aut dormiet idcirco dominus frequenter et uigilans significatur et dormiens quo exemplo illud in hoc eodem propheta dictum est cum sancto sanctus eris et cum peruerso subuerteris numquid deus non semper sanctus est ut etiam aliquando peruersus sit non utique non enim quidquam nisi bonum in eo et aeternum est sed quia secundum uniuscuiusque mores ac studium unicuique deus adiacet idcirco et peruersis auersus est et sanctus in sanctis est Atque ut ostenderet ex nostra potius ad fidem dormitatione somnum esse custodiae neque in naturam custodise caelestis somni requiem conuenire quia indefessa sit et aeterna statim conexuit ecce non dormitabit neque obdormiet qui custodit Israhel imprecatus superius ne dormitaret nunc neque dormitare neque dormire ait dormitationem superius ex nostra ab eo discessione significans nunc autem neque dormitare neque dormire quia sit aeternitas indefessa demonstrans sed quis hic est qui neque dormitet neque dormiat ille scilicet qui custodit Israhel Israhel Genesis exponit eum esse qui deum uiderit Iacob enim patriarcha post luctam quam cum deo habuerat hoc nomen accepit ultra humanam naturam deum contuens fidei suae oculis dignus hoc nomine est deum autem adeo uidit ut benedici se ab eo precaretur meminit et Paulus esse nunc in plebe gentium id est in populo ecclesiae Israhel dicens pax super eum et super Israhel dei ne forte nomen hoc antiquae tantum illius plebis fuisse existimaretur ergo si ille non dormit qui custodit Israhel et proprium Israhel nomen est deum uidentis ille necesse est custodietur qui eleuatis ad montes oculis uidit et dixit auxilium meum a domino qui fecit caelum et terram inpenditur ergo fidei huic caelestis custodia et aeternae uigiliae munitionem confessio ista sortitur quae sectanda obtinenda retinenda est numquam custodia eius in nos quem sic confitebimur dormiente Ac ne alicuius alterius insomnem custodiam demonstrari existimaremus subicitur dominus custodiet te ille utique qui fecit caelum et terram dehinc custodise ipsius ratio distincta est dominus protectio tua super manum dexterae tuse iam et superius diximus per ea quse corporalia sunt significari incorporalia infirmitas enim intellegentise nostrae consequi inuisibilia non potest nisi per uisibilium conparationem ut nunc id quod dicitur sensum nostrum nisi per nomen manus et dexterae non adit quamquam hic contra naturae intellegentiam manus et dextera posita sit sic enim dicitur dominus protectio tua super manum dexterae tuse absoluta res esset si dictum ita esset super manum dt xteram tuam at uero cum ita dicatur super manum dextrse tuse significari uidetur dextera habens manus et dexteram et sinistram hoc non recipit nec natura hominis nec sensus uerum semper scriptura dexteram partem optimam atque utilissimam demonstrat et quidem euangelia per eos qui ad dexteram et sinistram sunt significantiam intellegentiae utriusque monstrabunt manum uero effectum omnis operis accipimus unde illud etiam ab hoc eodem propheta sic dictum est libera me de ore leonis de manu canis unicam meam neque enim in hoc animal oblatrans et rabidum pars huius corporis conueniret sed ab operibus se malitiae liberari deprecatur ergo quia aduersantes nobis dsemonium uirtutes optima et ualidissima fidei nostrae opera debilitare et conuulnerare contendunt idcirco super manum dextrse custodia dei uigilatura promittitur ut inlibata in nobis bonae uoluntatis opera perseuerent quibus manentibus aeterni illius et beatissimi temporis regno abstersa omni infirmitate corporeae labis utemur Nam id nobis in eo quod sequitur prophetae spiritus pollicetur dicens per diem sol non uret te neque luna per noctem elementorum horum natura hanc in se efficientiam habet ut unumquodque eorum in suo tempore humanorum corporum uires per demutationem inbecillse in nobis substantiae infirmet ut sol calore luna frigore adurat sitque per annuum cursum talis eorundem conuersio ut hiberno tempore sol non adurat luna adurente sed soluat rursumque sestiuis mensibus sol urat et luna dissoluat Qui itaque hsec putant corporaliter intellegenda quaero quid asserant prophetam ei qui in montes oculos suos eleuauerit polliceri in eo quod dicitur per diem sol non uret te neque luna per noctem non enim manente natura corporis nostri natura quoque elementorum demutabilis fiet ut non naturae suse in naturam nostram consuetudine perseuerent aut numquid quisquam audebit hanc sibi in hoc saeculo firmitatem corporis sperare ne aduri nocte ac die possit beato patriarcha Iacob perustum se noctis rigore et calore diei conquerente cum dicit et fui diei perustus calore et gelu noctis Sed propheta nunc uel spiritus per prophetam nouit illam beatitudinem temporum in qua a nobis omnis demutatio corporeae infirmitatis abscedet in qua non frigus non calor non nox et demutatio sed aeterna dies et beata temperies sit iustitise in nos sole dominante cuius temporis requiem iam in deserto dominus prseformans populo suo diurnum calorem columna nubis et nocturnum frigus ac tenebras columna ignis temperabat in hac igitur aeterna temporum et beata temperie quisque domini custodiam promeruerit permanebit ne natura corporis gelu lunae et calore solis uratur sed saeculi huius malis et iniuriis liberatus in aeternis et beatis et temperatis quiescens glorificati corporis sui sumat solidam indemutabilemque naturam Sequitur deinde dominus custodiet te ab omni malo et a quibus malis custodiet dominus non opinor ab his quse putantur hsec enim sunt infirmitati nostrae et corpori debita mori infirmari egere quae si mala essent et Abel uiueret nec Iob cruciatus esset nec Petrus pecunia quam in eleemosynam poscebatur eguisset ergo fidelem animam ab omni malo dominus custodit id est ne eam diaboli tinea corrumpat ne fur obrepat ne canis oblatret ne lupus laceret ne ursus desseuiat ne pardus insiliat ne tigris aduolet ne leo uastet haec enim nunc sunt diaboli ministeria haee omnia eius in tempore saeculi huius officia sunt uitiis consumere blandimentis subrepere obtrectationibus lacerare ambitione insilire lasciuiis aduolare et tota uirtutis suse potestate uastare ab hoc omni igitur malo dei expectanda custodia est et quia in animam maxime sseuiat nam debitum nobis est ut aduersus eum pugnemus in corpore non est enim nisi ex concertatione uictoria idcirco subsequitur custodiet animam tuam dominus ne quid tot tantisque superius memoratis malis in eam sit potestatis Tenuit autem propheticus sermo ordinem suum dicens dominus custodiet exitum tuum et introitum tuum ex hoc nunc usque in saeculum non enim temporis huius et sseculi est ista custodia non aduri sole atque luna et ab omni malo conseruari sed futuri boni expectatio est cum exeuntes de corpore ad introitum illum regni caelestis per custodiam domini fideles omnes reseruabuntur in sinu scilicet interim Abrahae collocati quo adire impios interiectum chaos inhibet quo usque introeundi rursum in regnum caelorum tempus adueniat custodiet ergo dominus exitum dum de corpore exeuntes secreti ab impiis interiecto chao quiescant custodiet et introitum dum nos in seternum illud et beatum regnum introducit ipse est enim qui ait ego sum ianua et nemo uadit ad patrem nisi per me id est dominus noster Iesus Christus qui est benedictus in ssecula saeculorum amen 