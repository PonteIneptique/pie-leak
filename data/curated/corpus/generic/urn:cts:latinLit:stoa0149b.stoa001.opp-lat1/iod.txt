Manus tuae fecerunt me et parauerunt me et reliqua Commune iudicium est inter omnia terrena dei opera nihil homine utilius nihil esse speciosius quia etsi sint aliqua pulchra et ornata magnitudinem quidem eius qui ea tam decora genuerit testantur uerum speciei et ornatus et institutionis suae fructum ipsa non sentiunt loquimur enim de his quae humano subiecta conspectui sunt scilicet de creatis in terra et mari et aere et singulis quibusque generibus naturisque permixta sunt pulchra haec sed quod tandem in oceano aut terra aut caelo aut aere bonum quae in his creata sunt eo quod talia creata sunt consequentur in homine autem quidquid est sibi proficit et hoc unum in terris animal rationale intellegens diiudicans constitutum est horumque omnium generum in eo sunt nihil ad aliud aliquid proficit quam ut ipse et ceteris aliis et his in quibus est natus utatur utatur autem ad cognoscendum uenerandumque eum qui tantorum in se bonorum auctor et parens sit Ex quo magnum illud atque mirabile Salomonis dictum esse intellegetur quod tale est et uir misericors uirum uero fidelem opus est inuenire quid enim tam est quidue tam ardui operis est quam inuenire eum qui meminerit se secundum imaginem et similitudinem dei esse factum qui diuinorum eloquiorum studio intentus rationem animae suae corporisque cognouerit et originem utriusque generis naturamque perceperit ad quem denique finem haec institutio sua ortusque contendat atque ob id magnum quiddam est homo hoc enim nomen ubi superius commemoratarum cognitione neglecta in uitia deciderit amittit indignus scilicet iam iudicatus homo nuncupari et qui non secundum imaginem et similitudinem dei factus sit sed secundum exprobrationes propheticas et euangelicas aut aut progenies uiperarum aut equus aut mulus aut uulpis ei nomen est et proprietas ei nominis sui ut ab innocentia sua exciderit aufertur Verum qui studiosa fide doctrinam dei et praecepta scrutatus sit et per studium dignum se uelit qui secundum imaginem et similitudinem dei factus sit uti et ipse prophetae uoce poterit dicentis manus tuae fecerunt me et prseparauerunt me et in aliquibus codicibus ita scriptum deprehendimus manus tuae fecerunt me et finxerunt me da mihi intellectum tua et sine dubio non otiosum esse existimandum est quod non satis erat prophetam dixisse manus tuse fecerunt me nisi adiecisset finxerunt uel prseparauerunt sed honorem condicionis propheta intellegens specialem originis suae in hoc significare uoluit dignitatem primum dicens manus tuae fecerunt me In creatione mundi omnia uerbo effecta esse accepimus cum dicitur fiat lux cum dicitur fiat firmamentum cum dicitur et pareat arida cum dicitur germinet terra herbam pabuli seminantem semen secundum genus cum dicitur fiant luminaria in firmamento cum dicitur eiciant aquae reptilia animarum uiuarum ergo omne ex quo uel in quo mundi totius corpus est originem sumit ex dicto et subsistere in id quod est ex uerbo dei uerum de homine ita deus locutus est faciamus hominem ad imaginem et similitudinem nostram differt itaque natura et origo hominis ab uniuersse creationis et proprie de eo ante tractatur et confirmatur ut fiat cum cetera sine quadam consilii sententia esse sint iussa habet ergo primam hanc origo hominis dignitatem quod ei proprium fuit de se ante tractari Verum et in hoc praesenti prophetico dicto ingens humanae originis priuilegium continetur non enim manus domini pecora et aquatilia et uolatilia fecerunt nusquam istud tradiderunt egregium hoc itaque et praeclarum in homine est quia a ceteris dignitate operationis excipitur de confirmatione autem caeli ita quodam in loco legimus ego manu mea firmaui caelum ergo operationi hominis istud elementum cum idipsum manu dei firmatum esse memoratur sed quamquam caelum manu homo tamen manibus praestat ergo officio unius manus duarum operatio et id quod ad confirmationem satis est in hominis condicione non sufficit intellegendum autem est cur manibus propheta se factum esse dicat neque solum factum sed etiam figuratum uel praeparatum Ceterorum omnium elementorum creatio eo ipso in tempore et instituta et effecta est quo subsistere iubebatur neque inchoationem eorum et perfectionem tempus aliquod discernit nam consummationem inchoatio in eo quod est percepit homo uero cum internam et externam in se naturam dissonantem aliam ab alia contineat et ex duobus generibus in unum sit rationis particeps constitutus duplici est institutus exordio primum enim dictum est faciamus hominem ad imaginem et similitudinem nostram dehinc secundo et accepit deus puluerem de terra et hominem Primum opus non habet in se adsumptse aliunde alterius naturae originem incorporale est quidquid illud tum de consilii sententia inchoatur fit enim ad imaginem dei non dei imago quia imago dei est primogenitus omnis creaturae sed ad imaginem id est secundum imaginis et similitudinis speciem diuinum in eo et incorporale condendum quod secundum imaginem dei et similitudinem tum fiebat exemplum scilicet quoddam in nobis imaginis dei est et similitudinis est ergo in rationali et incorporali animae nostrae substantia primam quod ad imaginem dei factum sit secundi uero operis efficientia quanto differt ab institutione prima deus terra accepit nam sumitur puluis et terrena materies formatur in hominem uel praeparatur et ex alio in aliud opere ac studio artificis expolitur primum ergo non accepit sed fecit secundum non ut primum fecit sed accepit et tum formauit uel praeparauit Utrumque autem intellegi recte potest quia utrumque scriptum deprehendimus ut formauerit in id quod est corporis scilicet speciem uel in id quod dicitur et inspirauit in eum spiritum et factus est homo io animam uiuentem inspirationi ergo huic praeparatus siue formatus est per quam natura animae et corporis in perfectionem quodam inspirati spiritus foedere contineretur scit in se duplicem beatus apostolus Paulus esse naturam cum secundum interiorem hominem delectatur in lege et cum aliam in membris suis uidet legem se captiuum ducat in lege peccati quod ergo fit secundum imaginem dei ad animi pertinet dignitatem quod autem formatur ex terra speciei corporis primordium est et quia uel locutus ad alterum deus intellegitur cum dicit faciamus hominem uel triplex cognoscitur hominis facti formatique perfectio cum et fit ad imaginem dei et formatur e terra et inspiratione spiritus in uiuentem animam commouetur idcirco manibus se factum et formatum non manu tantum propheta testatur quia in constitutione sua et non solitarii tantum et eadem triplex fuisse docetur operatio Et quia istud sciat propheta ualde esse occultum et reconditum quatenus scilicet manibus dei formatus sit tamen ut plenam atque absolutam huius rationem ait da mihi intellectum et discam mandata tua et tamquam ignorans haec loquitur et tamquam nondum intellegentiam adeptus dari sibi intellegentiam deprecatur et audent non dico ecclesiae homines sed gentium quaedam de naturae humanae institutione uelle tractare audemus etiam gloriari rectae ac perfectae nos uitae esse consecutos sed doceri nos oportet prophetae huius exemplo ut uel diuinarum rerum ignorantiam confiteamur uel ignoratarum intellegentiam deprecemur optimum est autem caelestium mandatorum scientiam a deo per precem postulare et infirmitatem ingenii nostri paupertatemque cognoscere primum enim secundum apostolum munus est gratiarum sapientiae donum sequens scientiae et idcirco hunc ordinem etiam hic propheta seruauit dicens da mihi intellectum et discam mandata tua primum post etiam scientiam deprecatus est Sequitur deinde qui timent te uidebunt me et quia in uerba tua speraui consuetudo impiorum est ut conspectis religiosis uiris tristes sint oderit enim necesse est ebriosus sobrium continentem inpudicus iustum inicus et tamquam onus praesentiam sancti cuiusque non sustinet contra uero ad uiri fidelis religiosi omnes quibus dei timor est et uel solo corporeae contemplationis uisu gratulantur modo auium herbarumque quarundam tantum et morbis aliquibus et medentur utilis ergo est sancti praesentia timentibus deum quia necesse est profectum aliquem ex contemplatione ipsius consequantur sed propheta non hoc in se solum contuendum putat quod publicis ac promiscuis oculis subiectum est uult ille probitatem conspici iustitiam suam et religionem et continentiam cerni non enim tantum timentes deum quia uident eum laetabuntur sed quia uideant eum in dei uerba sperantem et sperantem non mediocriter neque confuso humanae opinionis errore sed dicentem cum libertate id quod consequitur Cognoui domine quia aequitas iudicia tua et uere me in locis ceteris meminimus ita prophetam dicere solitum da mihi intellectum et doce me et tua nunc autem tamquam de adeptis profitetur dicens cognoui domine quia iudicia tua sed hic non de iudiciis illis aeternis sed de praesentibus sermo est iudicia illa aeterna secundum eundem prophetam sicut abyssus multa et secundum apostolum iudicia dei inuestigabilia et inscrutabilia scit autem in his iudiciis quae nunc sunt quidquid in se geratur ex iudicio dei fieri omnes tribulationes omnes pressuras omnia insectationum odia omnes persecutionum infestationes ex iudicio in se dei adesse ut per haec probabilis ut per haec emendatus et tamquam per ignem examinatus atque purgatus sit Plus est autem nescio quid in cognitione quam in fide operis et idcirco hic non credidit sed cognouit quia fides habet meritum non habet autem cognitae ueritatis distinxit apostolus plurimum inter cognitionem fidemque differre posteriore eam loco inter gratiarum dona connumerans primum enim sapientiam sequenti cognitionem tertio fidem quia qui credit potest ignorare cum credit qui autem iam cognouit non potest id quod cognouit adepta cognitione non credere Ergo ambiguitatem hic non admittit propheta quin sciat iusta dei esse iudicia id est humiliationis et tribulationis et contemptus et iniuriae et doloris ita enim ait cognoui domine quia iudicia tua et uere humiliasti me non sine causa se scilicet esse tribulationibus subditum non sine causa passionibus permissum non sine causa per iniurias humiliatum sed ad humanorum uitiorum expianda peccata ex iustis se ac ueris dei iudiciis esse subiectum Sed quia in his passionibus ex diuini iudicii uersetur exhortationem praesentium humiliationum ex misericordia dei deprecatur quia humana infirmitas inpar sit tolerantiae passionum fiat misericordia tua ut exhortetur me secundum eloquium tuum seruo tuo sed meminit bonum sibi esse humiliari bonum sibi esse passionibus subdi et ea omnia quibus uexatur purgationem sibi terrenorum esse uitiorum non enim ut humilitas ac tribulatio a se auferatur orat sed ut sibi ex misericordia dei adhortatio in tribulatione praestetur optat ergo diutino in his corporis sui infirmitatibus militare optat certamine aduersus huius mundi nequitias consistere sed adhortationem ex misericordia dei sperat ut licet et adflictus adhortationis auxilio firmetur scit et Paulus omni ipse temptationum genere perfunctus uti se misericordiae adhortatione dicens benedictus deus pater domini nostri Iesu pater miserationum et deus omnis exhortationis qui exhortatur nos in omni tribulatione et adhortationem hanc scit sibi propheta promissam ab eo patre et domino miserationum qui per temptationes eum qui in se credat examinet atque ideo secundum uerbum tuum seruo tuo id est secundum eam promissionem qua spoponderit se tribulatos in passionibus non relicturum dixit enim in euangeliis cum ergo tradent uos nolite cogitare quomodo aut quid loquamini dabitur enim in illa die quid loquamini non enim uos estis qui loquimini sed spiritus patris uestri qui loquitur in uobis et hoc quidem quantum ad praesens pertinet tempus Futurae autem spei propheta non inmemor est dicens ueniant miserationes et uiuam quia lex tua meditatio mea est naturae corporalis infirmitas eget miserationibus dei neque enim beatae illius uitae consequi merito suo poterit nisi miserationibus eius qui pater miserationum est prouehatur scit se propheta nondum ea uiuere uita uita sit nemo enim nostrum quod nunc uiuit uitam audebit existimare nunc enim in corpore mortis sumus Paulo dicente qui me liberabit de corpore mortis huius et hoc ipsum eodem hoc propheta testante ita et in puluerem mortis deduxit me uera enim uita nostra cum Christo absconsa est in deo sed neque haec nunc in qua agimus regio uiuentium est ea autem est de qua hic idem propheta ait et in regione uiuorum atque ideo u in a m dixit quia non in usu uitae istius uiuit sed in dei sit miseratione sed sperat istud quia lex dei meditatio eius est uacemus igitur diuinae lectioni uacemus praeceptis dei et opera legis nostrae officiis exequamur quia propter meditationem legis ueniente in se domini miseratione sperat se propheta uicturum Non est uero sufficiens huic ut sibi tantum sollicitus sit ac solum sui memor sit oportet eum curam humani generis sumere et publicae sollicitudinis adfectum subire et orare pro his qui in peccatis et in inreligiositate uersantur huius itaque adfectus sui sollicitudinem consequenti uersu docet dicens confundantur superbi qui iniquitatem fecerunt super me non est hic maledicti oratio neque retributionem iniuriae sibi deprecatur et absit ut propheta euangelii rationem caritatis excesserit domino enim dicente diligite inimicos uestros et orate pro calumniantibus uobis ratio non patitur ut nunc uindictam in superbos atque iniuriosos precetur sed quia a qui desinit in his erubescit et qui uitia derelinquit necesse est ea idcirco quia oderit derelinquat orat propheta qui in se superbi iniuste fuerint hi per cognitionem uitiorum in his quse gesserint erubescant quamdiu enim quia peccat in his quse peccat non confunditur consuetudine et uoluntate peccandi ubi uero peccare destiterit finem peccandi habet ex pudore peccati ipse autem exercetur in mandatis dei iuste religiose praedicando iniurias non retribuendo et tolerando patienter ob id enim multorum in se superborum contradictiones iniquitatesque sustinuit Absolute autem consequenti uersu id quod de confusione superborum tractamus significasse intellegitur sequitur enim conuertantur mihi qui timent te cognoscunt testimonia tua uult ergo eos qui deum timere coeperunt ad se propheta conuerti ut per doctrinam suam in uitiis suis et criminibus erubescant cognitis scilicet testimoniis dei de quibus multa iam diximus et confusi in ueteribus delictis ad institutionem prophetae doctrinamque se referant quorum ex atque peccatis ad pietatem modestiamque conuersio est Conclusit autem more dicens fiat cor meum inmaculatum in iustificationibus tuis ut non confundar exercetur in mandatis meditatur in lege iustitiam iudiciorum dei cognouit timentes dominum conspectu eius manibus dei factus atque formatus est et non audet dicere inmaculatum cor sibi esse et audemus interdum praeferre innocentiam nostram iactare uitiorum abstinentiam et puros nos a peccatis atque iniquitatibus gloriari sed ut fidem ita et humilitatem ac modestiam discere a propheta nos conuenit orante ut sibi inmaculatum cor fiat scit enim ex eo n progredi secundum id quod dictum est de corde enim exeunt cogitationes caedes fornicationes furta falsitates blasphemiae et horum similia hoc igitur inmaculatum fieri deprecatur unde tot tantorumque uitiorum quasi ex quodam fomite inmaculatum autem hoc modo sciens fieri si in iustificatione dei maneat iustificationum autem hunc fructum esse intellegit ne in his manens confundatur confusio enim ex peccatorum conscientia est et ex opprobrio delictorum ubi ergo confusio non erit nec peccatum erit peccatum uero ubi non erit in iustificationibus dei manebitur iustificationes autem dei inmaculatum cor esse praestabunt 