Domine non est exaltatum cor meum neque elati sunt oculi mei Breuis psalmus est et distinctione magis quam tractatu explicandus ad humilitatem nos et mansuetudinem docens et quia plurimis aliis locis nonnulla de humilitate tractauimus otiosum est eadem repetere certe meminisse debemus maximum fidei nostrae opus esse humilitatem cum hanc pro optimi operis conscientia propheta commemoret dicens domine non est exaltatum cor meum optimum enim sacrificium deo cor contribulatum non ergo cor secundis rebus efferendum est sed dei metu intra mansuetudinis fines humilitate cohibendum Neque elati sunt oculi mei alia istud proprietate grsecitas elocuta est dicens ovdl v poo id est non ex alio in aliud elati sunt eleuandi autem oculi secundum dicta prophetae sunt eleuate oculos uestros et uidete quis ostendit haec omnia et dominus in euangelio ait eleuate oculos uestros et conspicite regiones quia albae sunt ad messem eleuandi ergo sunt oculi sed non rursum in aliud eleuandi ut semel in id quod elati sunt perseuerent Dehinc sequitur neque ambulaui in magnis neque in mirabilibus super me magni periculi res est si in modicis ambulamus et si non in mirabilibus demoramur magna eloquia dei sunt ipse mirabilis in excelsis est et quomodo tamquam bonum opus de se propheta praefert quod in magnis et mirabilibus non ambulet sed cum addidit super me in his non ambulat quse in hominibus mirabilia et magna creduntur Dauid enim et propheta et rex erat humilis antea et abiectus neque conuiuio patris sui dignus sed deo conplacuit unctus in regem est adspiratus est in prophetam non insolescit in regno non odiis commouetur persequentes se amat inimicorum mortes honorat incestuosis et parricidalibus filiis parcit imperator contemnitur pater laeditur propheta uexatur ultionem non ut propheta orat uindictam non ut pater sumit contumeliam non ut imperator exsequitur in his ergo quae super se magna et mirabilia sunt non ambulat Sed uideamus quse secuntur sinon humiliter sentiebam sed exaltaui animam meam quae prophetae ista diuersitas est non exaltat cor exaltat animam non in magnis et mirabilibus super se ambulat sed non humiliter sentit excelsus animo est et corde summissus est humilis in suis est sed non humilis in sensu est sensus enim eius in caelum est anima eius est in excelsis cor autem ex quo secundum euangelium exeunt cogitationes malae homicidia adulteria fornicationes furta falsa testimonia blasphemise humile est suaui illo mansuetudinis iugo subditum est tenendus ergo humilitatis et altitudinis modus est ut corde humiles sensu uero et anima simus excelsi Dehinc sequitur sicut ablactatum super matrem suam ita retribues in animam meam ablactato Isaac accepimus Abraham fecisse cenam quod ablactatus iam puerili aetati proximus cibum excederet excederet apostolus omnes rudes fidei et infantilis adhuc in dei rebus scientiae lacte potat ergo profectus maximus est iam lacte non indigere ad fortiorem enim cibum transisse filium suum Abraham etiam conuiuii laetitia testatus est et apostolus carnalibus et paruulis in Christo panem negat propheta itaque orat quia non exaltauerit cor suum quia non in magnis et mirabilibus suis ambulauerit quia non humilia senserit sed exaltauerit animam suam uti tamquam ablactato super matrem suam retribuatur animae eius scilicet ut perfecti et caelestis et uiuentis panis retributione sit dignus quia per superiora quae commemorauit opera cibum iam lactis excesserit Sed neque sibi tantum hunc uiuum e caelis panem precatur uniuersos autem ad huius spem adhortatur dicens speret Israhel in domino ex hocet usque in saeculum saeculi spem nostram nullo fine temporum claudit in inmensum expectationis nostrae fidem tendit in saeculum saeculi sperandum est per spem praesentis saeculi spem futuri aeculi consequentes in domino nostro Iesu Christo qui est benedictus in saecula sa culorum amen 