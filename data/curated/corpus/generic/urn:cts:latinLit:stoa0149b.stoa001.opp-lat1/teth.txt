Bonitatem fecisti cum seruo domine secundum uerbum tuum et reliqua Iam in exordio psalmi commemorauimus nihil aliud in eo quam doctrinam humanae contineri per quam ad cognitionem dei ipsis tamquam paruoli litterarum elementis erudiremur ex persona enim sua nos propheta confirmat qualiter in omni genere diuini officii uersari nos oporteret ut per disciplinam adeptae institutionis fidei ordinem teneremus ut ipso illo primo nonae litterae uersu docetur ita enim dicitur bonitatem fecisti cum seruo tuo domine secundum uerbum tuum et forte quidam existimabunt de secundis rebus prophetam locutum deoque gratiam ob ea quae sibi prospere acciderint rettulisse sed nouit etiam in aduersis rebus gratiam deo esse referendam scit in omni passione ac tribulatione eum cuius iudicio ingruunt gratulationibus honorandum scit indiligentem esse medicum putribus uulnerum sinibus parcentem meminit piam esse patrum in filios seueritatem argui se per temptationes ac probari per patientiam a deo optat et in his quse aduersa existimantur agit gratiam Atque hanc nostram intellegentiam ut id prophetam orasse credamus uersus qui subiectus est docet dicens bo nitatem et disciplinam et scientiam doce me quia mandatis tuis parui quidquid ergo deus in seruum facit bonum est secundum enim uerbum suum facit et quidquid secundum eius est non potest malum quia ei qui solus bonus est uoluntas sit prona bonitatis Versus itaque ut diximus secundus prophetae exponit adfectum cum orat dicens et bonitatem et disciplinam et scientiam doce me bonitatem superius confessus est erga se factam quomodo hanc quasi ignorans doceri se precatur nisi quod tunc fuerit ex fidei confessione gratulatio cum quidquid illud fieret in se id esse bonum credidit nunc uero est per naturam humanam ignorantiae causa cum ut doceatur orat sed eam bonitatem uult discere cui disciplina sit iuncta disciplinam enim necesse est esse seueritatis officium peccata arguentis et uitia corrigentis correctio uero uitiorum magnum adfert in bonitate profectum bona ergo est seueritatis disciplina sed adhuc eam propheta ignorat non enim tantum bonitatem et disciplinam sed etiam scientiam uult doceri in eo fidei sure ostendens cum bonitatem et disciplinam quam nondum sciat tamen bonam sibi a deo esse fateatur de scientia autem locis plurimis admonuimus hanc et apostolum hanc et prophetam inter gratiarum spiritalium dona numerasse ergo ut bonitatem et disciplinam ita et scientiam doceri orat et doceri ob id quia mandatis dei credat ostendens non nisi fideles atque credentes consequi posse doctrinam Manet autem etiam in tertio uersu eiusdem intellegentiae sensus ait enim priusquam humiliarer propterea eloquium tuum ego custodiui non prius tribulatio passionum ingruit quam delicta praecedant neque per passiones ante humiliamur quam per peccatorum iniquitatem digni passionibus simus docet itaque propheta humiliationem suam emendationem esse delicti atque ob id bonum scit esse sibi quidquid a deo est quia pati meruit quod pati et scit disciplinam emendationem esse uitiorum prius ergo deliquit secundo autem humiliatus est et per humilitatis disciplinam oportet eum ne doceri et in eloquiis dei manere quia iam sit delinquens humiliatus et in mandatis dei ne ultra possit peccare mansurus sit Bonus es domine et in bonitate tua doce me iustificationes tuas scit iustificationes dei propheta bonas esse quia bonus sit qui eas statuit scit sibi nihil nisi ex iustificatione dei accidere quia professus sit prius se deliquisse dehinc postea esse humiliatum et quia superius orasset ut bonitatem et disciplinam et scientiam doceretur nunc orat ut iustificationes dei in bonitate doceatur quia iustificatio opus sit rei iustae quse sibi sit quia iustificationes quae in lege sunt constitutae umbram in se iustificationum caelestium continerent Deinde adiecit multiplicata est super me iniquitas superborum ego autem in toto cordo mandata tua patienter omnia et aequanimiter propheta tolerans in opprobrium superborum atque iniquorum deductus est si quis enim obiurgationes trium regum in Iob recolat intelleget quanto inludentium exacerbetur opprobrio namque cum inreligiosi quique per passiones aliquas emendari dei seruos contuentur exprobrare haec ita solent ubi fides ubi spes in deum ubi auxiliantis uirtus ubi boni dei misericordia est contra firmo animo fidelique opus est et in mandatis dei intento atque occupato ne multiplicatis tot in se superborum iniquitatibus cedat sed semper dicat bonitatem fecisti cum seruo tuo domine ut ait ille passionum humanarum gloriosus et beatus uictor dominus dedit dominus abstulit sit nomen domini Deinde sequitur coagulauit sicut lac cor eorum ego uero legem tuam meditatus sum cor superborum ait sicut lac lac specie et sapore blandissimum est quod uitio aliquo corruptum coagulari solet et ex naturae suae suauitate decedens inutili sapore amaroque corrumpitur ergo antea iniqui cum in secundis rebus esse prophetam contuerentur felicium rerum amici simplicitatis specie blandientes tamquam lac fuerunt at ubi eos ab humilitate sancti uiri superbia et fastidium tenuit er laete coagulati sunt et ex blandis ac suauibus adulationibus in uitiosi et coacescentis saporis amaritudinem sunt redacti his uero sicut lac coagulatis legem tamen dei propheta meditatus est meditatus autem in id ut diceret quod sequenti uersu continetur Bonum mihi quod humiliasti me iniquitas licet superborum multiplicetur et cor eorum ut lac coaguletur scit humiliationem tamen suam sibi propheta bonam esse nouit in infirmitatibus perfici bona omnis passio bonae omnes tribulationes per quas iustificationes dei cognoscuntur ut peccantes humilitate emendet ut delinquentes seueritate coerceat ut ignorantes doctrina doceat idcirco enim bonum sibi quod humiliatus est ait quia per humiliationem iustificationes dei disceret deliquit enim priusquam humiliaretur et humilitas ei bonum est quia per eam iustificatio dei discitur Conclusit autem bonum mihi lex oris tui super milies auri et argenti non est simplex conclusionis istius sermo suffecerat enim ad prophetae gratulationem dixisse bonum mihi est lex tua sed cum ait lex oris tui plus uoluit intellegi locutus est deus per Moysen legem locutus est per prophetas sed haec lex dei est non etiam lex oris dei os autem dei est ille qui et uirtus dei est qui et sapientia dei est qui et bracchium dei est qui et imago dei est deus scilicet et dominus noster Iesus Christus dicens beati pa uperes spiritu quoniam ipsorum est regnum dicens beati lugentes quia ipsi consolabuntur dicens benedicite qui uos persecuntur et orate pro calumniantibus uobis hanc legem oris dei bonum sibi esse propheta est et bonum non cum conparationis et definitionis et modi numero sed super milies auri et argenti indefinitus hic sermo est cum dicitur milies quia indefinite bona est lex oris dei ei conparatione uero rerum maxime in terris pretiosarum utilitatem bonorum eorum quae a deo sunt statuta significans 