Dixit insipiens in corde suo non est deus et reliqua In multis nos erudiens apostolus etiam id edocet cum omni reuerentia uerbum dei esse tractandum dicens qui loquitur tamquam eloquia dei non enim secundum sermonis nostri usum promiscuam in his esse oportet facilitatem sed loquentibus nobis ea quae didicimus et legimus per sollicitudinem sermocinandi honor est reddendus auctori et exemplum nobis caelestis doctrinae praestat humani officii consuetudo si enim quia uerba regis interpretans et praecepta eius in aures populi deducens curat diligenter et caute per officii reuerentiam regis satisfacere dignitati ut cum honore ac religione omnia et relegantur et audiantur quanto magis conuenit dei eloquia ad cognitionem humanam retractantes dignos nos hoc officio praestare sumus enim quoddam sancti spiritus organum per quod uocis uarietas et doctrinae diuersitas audienda est uigilandum ergo et curandum est ut nihil humile dicamus metuentes huius sententiae legem maledictus omnis faciens opera dei neglegenter proposito contra praemio curse et diligentiae eorum qui cum reuerentia ac metu sanctas scripturas sibi tamquam dei uerba conmendent et cum debita dignitate ea insinuent mentibus audientium domino dicente et super quem aspiciam nisi super humilem et mitem et trementem uerba mea oportet igitur et prsedicantes existimare non hominibus se loqui et audientes scire non hominum sibi uerba proferri sed esse dei uoces dei constituta dei leges et reuerentiam maximam utrique officio conuenire maximi enim periculi res est de thensauris dei de sacramentis reconditis de testamento aeterno aliquid aut superuacuum proferre aut neglegentem audire consignanda sunt omnia animis commendanda sensibus quia nihil est uerborum dei quod non sit inplendum et omne quod dictum est habet quandam iam efficiendi necessitatem quia dei uerba decreta sunt Qui lectus est psalmus in finem inscribitur si omnes ita inscriberentur nihil esset difficultatis excluderet enim omnem generalitas quaestionem sed cum aliam alius habeat inscriptionem ex causis diuersis tantum necesse est diuersitates inscriptionum extitisse duplex autem in his qui in finem superscripti sunt intellegentia est aut enim ea quae in consummatione erunt continebunt aut eorum quae in toto psalmo erunt dicta absolutionem psalmi finis inpertiet sunt autem in psalmo omnia aspera horrenda pertaesa blasphemiis plena repleta sceleribus querimoniis grauia non est confessio in deum non laetitia in gaudiis non in choris canticum sed accusatio in profanos sed querella in contumaces sed dolor in adflictos ait enim dixit insipiens in corde suo non est deus corrupti sunt et abominabiles facti sunt in uoluntatibus suis non est qui faciat bonum non est usque ad unum et reliqua sequitur in fine quis dabit ex Sion salutare Israhel dum auertit dominus captiuitatem plebis suae lsetetur Iacob et exultet Israhel Ut enim qui pestilentem urbem ingressus omnes omnino inhabitantes morbo dissolutos et febribus sestuantes et diuerso aegritudinum genere confectos contemplatus sit et nullum illic medicum inueniens ingemescat et nihil auxilii nihil remedii adesse tantis malis doleat et desseuire magis membrorum pestem cotidie sentiat sciatque medicum in longinquo positum mederi posse si adesset quod solum superest dolore desperationis exclamet dicens quis est qui eum praesentem efficeret et salutare eius adferret omnem scilicet sollicitudinem ad nota conuertens pari modo spiritus sanctus contuens errorem generis humani contuens mala saeculi huius ingrauescentia et morbum inmedicabili morte grassantem ubi deus negatur a stulto ubi abominandis uoluptatum fallaciis corrupti sint cuncti ubi nullus bonum uolens sit ubi eorum guttura innocentium sint sepulchra ubi lingua usi sint in officium fraudulentise ubi x uenenum aspidum labiis eorum uerbisque suffusum sit ubi os amaritudine et maledictione sit plenum ubi uelox pedum eorum ad effundendum sanguinem cursus sit et per non agnoscentibus uiam pacis in omnibus hsec eorum uiis infelicitas ingrauescat ubi in deum nulla reuerentia est ubi deuastatio plebis dei persecutoribus tamquam cibus panis sit et innocentium mortes damna supplicia fiat satietas iniquorum ubi deus non inuocatur et trepidatur in nullis creaturam in idolis omisso creatore reuerentibus ubi deus in generatione iusta desperatur habitare et consilium inopis confunditur et spes patientise eius inluditur his igitur ita grassantibus malis et toto orbe dominantibus conscius spiritus sanctus eius qui solus opem ferre possit exclamat quis dabit ex Sion salutare Israhel non enim Moyses dederat non Elias non Esaias non prophetse omnia legis opera aduersus tantam morborum pestem infirmabantur opus erat medico qui una atque eadem auxilii sui ope uniuersa curaret et tot ac uarios in toto orbe languores non arte non opere quia quando opus et ars singulis adhibita profuisset sed uerbi potestate sanaret hunc requirit spiritus hunc exspectat ad cuius aduentum febris quiesceret csecitas desineret paralysis non esset mors non occuparet hunc exspectat hunc proclamat hunc orat quis dabit ex Sion salutare Israhel sed in singulis uerbis singulae uirtutes sunt explicandae Sion quae sit apostolus docet cum dicit accedamus ad Sion montem etad sanctam ciuitatem Hierusalem omnes enim currimus adprehendere in quo sumus adprehensi a Christo id est inueniri in eius corpore quod ex nobis ipse prsesumpsit in quo ante constitutionem mundi a patre sumus electi in quo reconciliati ex inimicis et adquisiti sumus ex perditis in quo apostolus cum damno uniuersorum optat inueniri dicens et omnia arbitror stercora ut Christum lucrifaciam et inueniar in illo ergo quia non nisi ex adsumptione carnis nostrse hi morbi essent nostri corporis auferendi et ex adsumptione carnis salus nostra omms in deo est idcirco ita ait quis dabit ex Sion salutare Israel Sed in eo quod salutare est uirtus est nominis non nos aptamus aut fingimus sed in ueteris Testamenti libris salutare dominum deum nostrum nuncupari docemur et proprie hoc nomen per pollicitationem gentibus semper indultum est ait enim Esaias et reuelauit dominus brachium suum sanctum in conspectu omnium gentium et cognoscent omnes fines terrse salutare dei nostri omnibus igitur gentibus reuelatum est et ab omnibus cognitum est et rursum in psalmis spiritus sanctus exclamat cantate domino canticum nouum quia mirabilia fecit ostendit dominus salutare suum in conspectu gentium reuelauit iustitiam suam et rursum adnuntiate in gentibus gloriam eius et in omnibus populis salutare eius et rursum ostende nobis domine misericordiam tuam et salutare tuum d a nobis cuius spei desiderium dominus in euangelio ostendit dicens multi prophetse et iusti concupierunt uidere quae uos uidetis et audire quse auditis hoc salutare Simeon et exspectauit diu et cum in manibus accepisset agnouit et inter uagitus infantiae inter cunarum sordes per fidem deum uidit in talibus et agnoscens adorauit dicens nunc dimitte seruum tuum domine secundum uerbum tuum in pace quia uiderunt oculi mei salutare tuum quod praeparasti in conspectu uniuersorum populorum lumen in reuelationem gentium ergo hoc salutare gentium adnuntiatur non carnali Israhel qui in monte dominum maiestatis expectauit uidit audiuit qui in prophetis lapidauit cecidit secuit et occidit sed sermo iste omnis ad gentes est et gentium salutaris est Ita ait dum auertit dominus captiuitatem plebis suae captiuitas proprie gentium est qui in corde suo dixerant non est deus qui trepidauerant ubi non erat timor qui spem inopis confuderant et inluserant quia dominus spes eius est qui in generatione iusta dominum habitaturum negauerant capti religionibus daemonum superstitionibus temporum officiis creaturae haec captiuitas apellitur hoc seruitium adimitur sed Israhel erit ille qui credit Israhel erit ille qui deum oculis cordis aspiciet quia Israhel deum uidens est qui post captiuitatem auersam hoc dei salutare cognoscit lsetatur Iacob laetatur et Israhel captiuitate auersa libertate concessa deo contemplato Abraham et Iacob patribus per adoptionem familiae nuncupatis in his ergo laetemur et in his exultemus scientes per nostram redemptionem ob unius psenitentis salutem esse in caelis gaudia angelorum et cum caelestis laetitia pro nobis sit oportet in Christo gaudia nostra esse perpetua qui est benedictus in saecula saeculorum amen 