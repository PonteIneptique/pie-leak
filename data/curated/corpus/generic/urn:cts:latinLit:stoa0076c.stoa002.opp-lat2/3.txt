De nocturno orationum et psalmorum modo quinam per Aegyptum habeatur donante deo quantum tenuitas ingenii nostri praeualuit arbitror expeditum nunc de sollemnitatibus tertiae sextae nonaeque secundum regulam monasteriorum Palaestinae uel Mesopotamiae nobis est disserendum ut praefati sumus in prologo perfectionem Aegyptiorum et inimitabilem disciplinae rigorem horum institutis moderantes Apud illos etenim haec officia quae domino soluere per distinctiones horarum et temporis interualla cum admonitione conpulsoris adigimur per totum diei spatium iugiter cum operis adiectione spontanee celebrantur ita namque ab eis incessanter operatio manuum priuatim per cellulas exercetur ut psalmorum quoque uel ceterarum scripturarum meditatio numquam penitus omittatur cui preces et orationes per singula momenta miscentes in his officiis quae nos statuto tempore celebramus totum diei tempus absumunt quamobrem exceptis uespertinis nocturnisque congregationibus nulla apud eos per diem publica sollemnitas absque die sabbato uel dominica celebratur in quibus hora tertia sacrae communionis obtentu conueniunt plus enim est id quod incessanter offertur quam quod per temporis interualla persoluitur et gratius uoluntarium munus quam functiones quae canonica conpulsione redduntur pro hoc Dauid quoque gloriosius aliquid exultante cum dicit uoluntarie sacrificabo tibi et uoluntaria oris mei beneplacita sint tibi domine Itaque in Palaestinae uel Mesopotamiae monasteriis ac totius Orientis supra dictarum horarum sollemnitates trinis psalmis cotidie finiuntur ut et orationum adsiduitas statutis deo temporibus offeratur et necessaria operationis officia consummatis iusto moderamine spiritalibus obsequiis nullatenus ualeant inpediri his enim tribus temporibus etiam Danihelem prophetam cotidie fenestris apertis in cenaculo preces domino fudisse cognoscimus nec inmerito haec specialius tempora religiosis sunt officiis deputata in his siquidem promissionum perfectio et summa nostrae salutis est adinpleta hora namque tertia repromissus olim per prophetas spiritus sanctus super apostolos in orationum officio constitutos descendisse primitus conprobatur nam cum pro elocutione linguarum quae ab eis infusione sancti spiritus profluebat gens incredula Iudaeorum obstupescens pariter et inridens diceret eos musto repletos stans Petrus in medio eorum ait uiri Israhelitae et qui habitatis Hierusalem uniuersi hoc uobis notum sit et auribus percipite uerba mea non enim sicut uos aestimatis hi ebrii sunt cum sit hora diei tertia sed hoc est quod dictum est per prophetam Iohel et erit in nouissimis diebus dicit dominus effundam de spiritu meo super omnem carnem et prophetabunt filii uestri et filiae uestrae et iuuenes uestri uisiones uidebunt et seniores uestri somnia somniabunt et quidem super seruos meos et super ancillas meas in diebus illis effundam de spiritu meo et prophetabunt quae omnia hora tertia uidemus inpleta sanctique spiritus uaticinatum per prophetas aduentum eodem tempore super apostolos commeasse hora autem sexta inmaculata hostia dominus noster atque saluator oblatus est patri crucemque pro totius Mundi salute conscendens humani generis peccata deleuit expolians principatus ac potestates traduxit palam uniuersosque nos obnoxios atque constrictos insolubilis chirographi debito liberauit tollens illud de medio et crucis suae agens tropaeo eadem quoque hora Petro m excessu mentis uocatio gentium per summissionem uasis euangelici caelitus delati et purificatio omnigenum animantium in eodem consistentium delata ad eum uoce diuinitus reuefatur dicente ci surge Petre occide et manduca quod uas quattuor initiis de caelo summissum non aliud quam euangelium designare manifeste cognoscitur licet enim quadriformi euangelist arum narratione distinctum quattuor uideatur habere priucipia unum tamen euangelii corpus est eiusdem scilicet Christi natiuitatem pariter ac deitatem mirabilia quoque passionemque conplectens pulchre autem non ait linteum sed quasi linteum linteum quippe mortificationis indicium est quoniam igitur mors dominicae passionis non humanae naturae lege sed propriae uoluntatis subitur arbitrio quasi linteum dicitur mortuus enim secundum carnem non est secundum spiritum mortuus quia nec derelicta est anima eius in inferno nec caro eius uidit corruptionem et rursum nemo inquit tollit animam meam a me sed ego pono eam a me ipso potestatem habeo ponendi eam et potestatem habeo iterum sumendi eam in hoc itaque euangeliorum uase iterum destinato id est spiritu sancto perscripto omnes gentes quae quondam extra obseruantiam legis positae habebantur inmundae per credulitatem fidei confluentes ut ab idolorum cultu salubriter immolentur atque ad salutarem escam proficiant Petro purificatae uoce dominica deferuntur hora uero nona inferna penetrans inextricabiles Tartari tenebras coruscatione sui splendoris extinxit portasque aereas eius effringens et seras ferreas conterens captiuitatem sanctorum quae clausa tenebris inmitis tenebatur inferni salubriter captam secum transuexit ad caelos igneaque romphaea summota antiquum incolam paradiso pia confessione restituit eadem quoque hora Cornelius centurio in precibus solita deuotione persistens commemorationem orationum et elemosynarum suarum ante dominum factam angelo sibi conloquente cognoscit palamque ei hora nona uocationis gentium sacramenta panduntur quae Petro in excessu mentis hora sexta fuerant reuelata alio quoque loco de eodem tempore in actibus apostolorum ita narratur Petrus autem et Iohannes M ascendebant in templum ad horam orationis nonam quibus liquido conprobatur non inmerito a sanctis et aposrolicis uiris has horas religiosis obsequiis consecrat as a nobis quoque obseruari similiter oportere qui nisi uelut lege quadam soluere haec pietatis officia saltim statutis temporibus adigamur totum diei spatium obliuione aut desidia uel occupationibus inuoluti absque orationis interpellatione consumimus de uespertinis autem sacrificiis quid dicendum quae iugiter offerri etiam in ueteri testamento lege Moysaica sanciuntur holocausta enim matutina et sacrificia uespertina cunctis diebus in templo licet figuralibus hostiis etiam ex eo probare possumus indesinenter oblata quod a Dauid canitur dirigatur oratio mea sicut incensum in conspectu tuo eleuatio manuum mearum sacrificium uespertinum quo in loco de illo quoque uero sacrificio uespertino sacratius intellegi potest quod uel uespere a domino saluatore cenantibus apostolis traditur cum initiaret ecclesiae sacrosancta mysteria uel quod ipse die postero sacrificium uespertinum in fine scilicet saeculorum eleuatione manuum suarum pro salute mundi totius oblatus est patri quae extensio manuum eius in patibulo satis proprie eleuatio nuncupatur omnes enim nos in inferno iacentes eleuauit ad caelos secundum promissionis eius sententiam dicentis cum exaltatus fuero a terra omnia traham ad me ipsum de matutina uero sollemnitate etiam illud nos instruit quod in ipsa cotidie decantari solet deus deus meus ad te de luce uigilo et in matutinis meditabor in te et praeueni in maturitate etclamaui et rursum praeuenerunt oculi mei ad diluculum ut meditarer eloquia tua iu his quoque horis etiam ille euangelicus pater familias operarios conduxit in uineam suam ita enim et ille primo mane conduxisse describitur quod tempus designat matutinam nostram sollemnitatem dein tertia inde sexta post haec nona ad extremum undecima in qua lucernaris hora signatur Sciendum tamen hanc matutinam quae nunc obseruatur in occiduis uel maxime regionibus canonicam functionem nostro tempore in nostroque monasterio primitus institutam ubi dominus noster Iesus Christus natus ex uirgine humanae infantiae suscipere incrementa dignatus nostram quoque adhuc in religione teneram et lactantem infantiam sua gratia confirmauit usque ad illud enim tempus matutina hac sollemnitate quae expletis nocturnis psalmis et orationibus post modicum temporis interuallum solet in Galliae monasteriis celebrari cum cotidianis uigiliis pariter consummata reliquas horas refectioni corporum deputatas a maioribus nostris inuenimus uerum cum hac abutentes indulgentia neglegentiores quique indutias somni longius protelarent quippe quos uel cellas progredi uel de suis stratis consurgere ante horam tertiam nulla conuentus ullius necessitas inuitaret et cum operationis iactura tempore quoque diei quo nonnullis oportebat officiis inhaerere soporis nimietate torperent in his praesertim diebus quibus a uespertinis horis excubias usque ad aurorae uiciniam celebrantibus nascebatur onerosior lassitudo quorundam illic fratrum feruentium spiritu quibus hoc neglegentiae genus haud leuiter displiceret ad seniores querella delata decretum est ab eis diutino tractatu et consultatione sollicita ut usque ad ortum solis quo iam sine offensione uel lectio parari uel opus manuum posset adsumi fessis corporibus refectione concessa inuitati post haec religionis huius obseruantia cuncti pariter e suis stratis consurgerent ac tribus psalmis et orationibus celebratis secundum modum qui antiquitus in obseruatione tertiae uel sextae trinae confessionis exemplo statutus est et somno deinceps finem et initium operationi aequali moderamine simul facerent qui typus licet ex occasione uideatur inuentus et recenti memoria pro causa qua diximus statutus appareat tamen illum numerum quem designat beatus Dauid quamquam spiritalem quoque habeat intellectum secundum litteram manifestissime supplet septies in die laudem dixi tibi super indicia iustitiae tuae hac enim adiecta sollemnitate septies sine dubio spiritales hos conuentus in die facientes septies in ea laudes domino dicere conprobamur denique cum hic idem typus de Oriente procedens huc usque fuerit utilissime propagatus in nonnullis nunc usque per Orientem antiquissimis monasteriis quae nequaquam uetustissimas regulas patrum uiolari patiuntur minime uidetur admissus Cuius sollemnitatis ratio cur statuta sit uel inuenta in hac prouincia nonnulli ignorantes expletis matutinis hymnis rursum reuertuntur ad somnum in illam causam nihilominus incidentes ob quam conpescendam haec a senioribus nostris sollemnitas instituta est illa namque hora eam consummare festinant qua neglegentioribus minusque sollicitis rursum dormiendi reddatur occasio quod omnimodis fieri non oportet sicut in superiore libello describentes Aegyptiorum synaxin plenius exposuimus ne purificationem nostram confessione supplici et antelucanis orationibus adquisitam uel emergens quaedam redundantia umorum naturalium polluat uel inlusio corrumpat inimici uel certe intercedens etiam puri ac simplicis somni refectio interrumpat spiritus nostri feruorem ac tepefactos somni torpore per totum diei spatium inertes deinceps ignauosque traducat quod Aegyptii ne incurrant et quidem cum soleant certis temporibus etiam ante gallorum cantum consurgere missa canonica celebrata usque ad lucem post haec uigilias extendunt ut eos superueniens lux matutina in hoc feruore spiritus repperiat constitutos ac per totum diei tempus feruentiores sollicitioresque custodiat praeparatos eos suscipiens ad conflictum et contra diurnam conluctationem diaboli nocturnarum exercitio uigiliarum ac spiritali meditatione firmatos Illud quoque nosse debemus nihil a nostris senioribus qui hanc eandem matutinam sollemnitatem addi debere censuerunt de antiqua psalmorum consuetudine inmutatum sed eodem ordine missam quo prius in nocturnis conuentibus perpetuo celebratam etenim hymnos quos in hac regione ad matutinam excepere sollemnitatem in fine nocturnarum uigiliarum quas post gallorum cantum ante auroram finire solent similiter hodieque decantant id est centesimum quadragensimum octauum psalmum cuius initium est laudate domiuum de caelis et reliquos qui sequuntur quinquagensimum uero psalmum et sexagensimum secundum et octogensimum nonum huic nouellae sollemnitati fuisse deputatos denique per Italiam hodieque consummatis matutinis hymnis quinquagensimus psalmus in uniuersis ecclesiis canitur quod non aliunde quam exinde tractum esse non dubito Is uero qui in tertia sexta uel nona priusquam coeptus finiatur psalmus ad orationem non occurrerit ulterius oratorium introire non audet nec semet ipsum admiscere psallentibus sed congregationis missam stans pro foribus praestolatur donec egredientibus cunctis summissa in terram paenitentia neglegentiae suae uel tarditatis inpetret ueniam sciens nequaquam se posse desidiae suae noxam aliter expiare sed ue in ea quidem quae post tres horas erit secutura sollemnitate admittendum nisi pro neglegentia praesenti confestim uera humilitate subnixus satisfacere festinarit in nocturnis uero conuenticulis usque ad secundum psalmum praebetur tardanti dilatio ita dumtaxat ut antequam finito eodem psalmo fratres in oratione procumbant semet ipsum congregationi inserere atque admiscere festinet eidem procul dubio increpationi ac paenitentiae quam praediximus subiciendus si ultra praestitutam dilationis horam uel modicum retardarit Sane uigilias quae singulis ebdomadibus a uespera inlucescente sabbato celebrantur idcirco seniores hiemali tempore quo noctes sunt longiores usque ad quartum gallorum cantum per monasteria moderantur ut post excubias totius noctis reliquis duabus ferme horis reficientes corpora sua nequaquam per totum diei spatium somni torpore marcescant requie breuis huius temporis pro totius noctis refectione contenti quod nos quoque omni obseruatione custodire conueniet ut scilicet contenti somno qui nobis post uigiliarum missam usque ad lucis indulgetur aduentum id est usque ad matutinos psalmos totum deinceps diem in opere ac necessariis ducamus officiis ne somnum quem nocti subtraximus resumere per diem uigiliarum lassitudine et inanitate conpulsi non tam requiem corpori subtraxisse quam quietis tempus et refectionem nocturnam commutasse uideamur nullatenus enim poterit fragilis caro ita totius noctis quiete fraudari ut per consequentem diem sine dormitatione mentis animique torpore inconcussam possit seruare uigilantiam quae inpedietur ex hoc potius quam iuuabitur nisi post uigiliarum missam somni quantulumcumque gustauerit et idcirco saltim unius horae sopor quemadmodum diximus ante lucis aduentum si fuerit inpertitus lucrabimur omnes uigiliarum horas quas tota nocte in oratione consumpsimus inpertientes naturae quod suum est nec habentes necessitatem resumendi per diem quod nocti subtraximus totum enim carni huic procul dubio reddet quisquis ei non rationabiliter partem subtrahere sed totum temptauerit denegare et ut uerius dixerim non superflua sed necessaria uoluerit amputare propter quod maiore faenore necesse est uigilias conpensari si fuerint usque ad lucem inconsiderata atque inrationabili nimietate protractae ideoque eas tripertitis distingunt officiis ut labor hac diuersitate diuisus delectatione quadam defectionem corporis releuet nam cum stantes antiphona tria concinuerint humi post haec uel sedilibus humillimis insidentes tres psalmos uno modulante respondent qui tamen singuli a singulis fratribus uicissim succedentibus sibi praebentur atque his sub eadem quiete residendi ternas adiciunt lectiones itaque fit ut corporeum minuentes laborem uigilias suas maiore intentione mentis exerceant Quas a tempore praedicationis apostolicae quo religio ac fides Christiana fundata est per uniuersum Orientem idcirco statutum est inlucescente sabbato debere celebrari quod domino ac saluatore nostro sexta sabbati crucifixo discipuli adhuc recenti eius passione perculsi peruigiles tota nocte manserunt nullatenus quietis somnum suis oculis indulgentes quamobrem ex illo tempore huic nocti deputata uigiliarum sollemnitas usque in hodiernum diem per uniuersum Orientem similiter obseruatur ideoque et absolutio ieinnii post laborem uigiliarum totidem apostolicis uiris in die sabbato statuta non inmerito praesumitur per uniuersas ecclesias Orientis secundum illam quoque Ecclesiastis sententiam quae licet habeat et alium mysticum sensum tamen ah hoc quoque non abhorret quo utrique diei id est ebdomadi pariter et ogdoadi eandem partem sollemnitatis inpertire praecipimur ita dicentis da partem his septem et quidem his octo non enim ad communionem festiuitatis Iudaicae absolutio ista ieiunii reputanda est his praesertim qui omni Iudaica superstitione alieni monstrantur sed ad refectionem quam diximus lassi corporis pertinere quod per totas anni septimanas iugiter quinis diebus ieiunans nisi duobus saltim interpositis refocilatum fuerit facile lassescit ac deficit Cuius moderationis causam nonnulli in quibusdam occidentalibus ciuitatibus ignorantes et maxime in urbe idcirco putant absolutionem sabbati minime debere praesumi quod apostolum Petrum in eodem die contra Simonem conflictaturum adserunt ieiunasse ex quo magis apparet hoc eum non canonica consuetudine fecisse sed praesentis potius necessitate conflictus siquidem et ibi pro hac eadem re non generale sed speciale uideatur Petrus discipulis suis indixisse ieiunium quod utique non fecisset si scisset illud canonica consuetudine solere seruari idem procul dubio etiam dominico die paratus indicere si certaminis ipsius in eum conpetisset occasio nec tamen ex hoc statim canonica fuisset ieiunii regula promulganda quod non generalis obseruatio statuerat sed ut semel fieret ratio necessitatis extorserat Uerum ne hoc quidem ignorandum die dominica unam tantummodo missam ante prandium celebrari in qua psalmorum atque orationum seu lectionum pro ipsius collectae uel communionis dominicae reuerentia sollemnius aliquid ac propensius inpendentes in ipsa tertiam sextamque pariter consummatam reputant itaque fit ut et de obsequiis orationum nihil inminuatur adiectione scilicet lectionum et nihilominus differentia quaedam uel remissio uideatur fratribus indulgeri pro reuerentia dominicae resurrectionis prae cetero tempore quae et totius septimanae uideatur obseruantiam relaxare et pro hac ipsa quae intermiscetur quadam differentia eundem diem uelut festiuum prouocet rursum sollemnius expectari minusque faciat ebdomadis uenturae ieiunia huius expectatione sentiri semper enim aequanimius quaelibet fatigatio sustinetur et sine fastidio labor inpenditur si interiecta ei uicissitudo quaedam uel operis inmutatio qualiscumque succedat Denique etiam in ipsis diebus id est sabbato uel dominica seu feriatis temporibus quibus prandium pariter et cena solet fratribus exhiberi psalmus ad uesperam non dicitur id est nec cum accedunt ad cenam nec cum ab ipsa consurgunt ut solet fieri in sollemnibus prandiis uel canonica ieiuniorum refectione quam et praecedere consuetudinarii psalmi solent et subsequi sed tantummodo simplici oratione facta accedunt ad cenam eamque rursum consurgentes ab ipsa sola oratione concludunt quod scilicet extraordinaria sit inter monachos ista refectio nec omnes ad eam conuenire cogantur nisi aut peregrini qui superuenerint fratres aut hi quos infirmitas corporis aut propria inuitat uoluntas 