Quarto quoque certamine est irae mortiferum uirus de recessibus animae nostrae funditus eruendum hac enim in nostris cordibus insidente et oculum mentis noxiis tenebris obcaecante nec iudicium rectae discretionis adquirere nec honestae contemplationis intuitum nec maturitatem consilii possidere nec uitae participes nec iustitiae tenaces sed ne spiritalis quidem ac ueri luminis capaces poterimus exsistere quia turbatus est inquit prae ira oculus meus nec sapientiae participes effici tametsi sapientes omnium pronuntiari opinione uideamur quia ira in sinu insipientium requiescit sed ne uitam quidem inmortalitatis consequi poterimus quamuis prudentes uideamur definitione hominum iudicari quia ira perdit etiam prudentes nec iustitiae moderamina perspicaci discretione cordis ualebimus obtinere licet perfecti sanctique cunctorum opinationibus aestimemur quia ira uiri iustitiam dei non operatur ipsam quoque honestatis grauitatem quae etiam uiris saeculi huius solet familiaris exsistere nullo modo possidere poterimus licet nobiles et honesti natalium praerogatiua putemur quia uir iracundus inhonestus est consilii etiam maturitatem nullatenus ualebimus obtinere quamuis graues et scientia summa praediti uideamur quia iracundus agit sine consilio sed nec quieti esse a perturbationibus noxiis nec poterimus carere peccatis tametsi nequaquam nobis inquietudines ab aliis inferantur quia uir animosus parit rixas uir autem iracundus effodit peccata Nonnullos audiuimus hunc animae perniciosissimum morbum ita excusare temptantes ut eum detestabiliore interpretatione scripturarum extenuare gestirent dicentes non esse noxium si delinquentibus fratribus irascamur siquidem ipse deus contra eos qui eum uel scire nolunt uel scientes contemnunt furere atque irasci dicatur ut ibi et iratus est furore dominus in populum suum uel cum orat propheta dicens domine ne in furore tuo arguas me neque in ira tua corripias me non intellegentes quod dum hominibus occasionem pestiferi uitii uolunt concedere inmensitati diuinae ac fonti totius puritatis iniuriam carnalis passionis admisceant Si enim haec cum dicuntur de deo carnali et pingui secundum litteram significatione percipienda sunt ergo et dormit cum dicitur exsurge quare obdormis domine de quo dicitur ecce non dormitabit neque obdormiet qui custodit Israhel et stat ac sedet cum dicit caelum mihi sedes est terra autem scabillum pedum meorum qui metitur caelum palmo et terram suo pugillo concludit et crapulatur uino cum dicitur et exsurrexit sicut dormiens dominus sicut potens crapulatus a uino qui solus habet inmortalitatem et lucem habitat inaccessibilem ut praeteream ignorationem et obliuionem quae de ipso legimus in scripturis sanctis frequenter inserta deinde liniamenta membrorum quae tamquam de homine figurali et conposito describuntur capillis scilicet capite et naribus oculis ac facie manibus et brachio digitis utero pedibusque quae omnia secundum uilem litterae sonum si uoluerimus admittere deum liniamentis membrorum et corporea figura conpositum quod dictu quoque nefas est quodque absit a nobis necesse est aestimari Itaque ut haec secundum litteram non absque nefando sacrilegio possunt intellegi super eo qui inuisibilis ineffabilis inconprehensibilis inaestimabilis simplex et inconpositus sanctarum scripturarum auctoritate definitur ita ne furoris quidem et irae perturbatio illi indemutabili naturae sine ingenti blasphemia poterit coaptari nam huiuscemodi significatione membrorum diuinas efficientias dei et inmensas operationes eius sentire debemus quae nobis nisi per haec usitata membrorum uocabula nequeunt intimari ut puta significatione oris conlocutionem eius quae in arcanos animae sensus solet clementer infundi uel quod in patribus nostris atque prophetis idem locutus sit agnoscamus in oculis inmensitatem perspicaciae qua uniuersa perlustrat ac perspicit et quod nihil eum ex his quae nobis geruntur gerendaue sunt seu cogitantur lateat scire possimus manuum nuncupatione prouidentiam et operationem qua omnium ipse sit creator et conditor sentiamus brachium quoque uirtutis et gubernationis eius insignia qua cuncta sustentat moderatur ar regit et ut de ceteris taceam canities capitis quid aliud quam longaeuitatem deitatis et antiquitatem significat qua sine ullo principio est et ante omnia tempora creaturas excedit uniuersas ita igitur et de ira dei uel furore cum legimus non id est secundum humilitatem humanae perturbationis sed digne deo qui omni perturbations alienus est sentire debemus scilicet quo per haec eum iudicem et ultorem omnium quae inique geruntur in hoc mundo possimus aduertere et retributorem terribilem actuum nostrorum his uerborum significationibus formidantes contra illius uoluntatem quicquam timeamus admittere illos etenim timere consueuit humana natura quos indignari nouit et ueretur offendere ut in nonnullis aequissimis iudicibus solet ab his qui aliquo reatu suae conscientiae remordentur ira ultrix timeri non scilicet quod haec in animis eorum qui iuste iudicaturi sunt perturbatio consistat sed quod ita metuentibus ille sentiatur affectus qui pro exsecutione legum et examinatione iustitiae et aequilibratione procedit quae tamen quantalibet animi fuerit mansuetudine ac lenitate prolata ab his qui pro suo merito poena plectendi sunt furor grauis et ira saeuissima iudicatur longum est nec praesentis operis si uoluerimus omnia quae de deo humana significatione figuraliter in scripturis dicta sunt explanare haec ad praesentem necessitatem quae contra furoris uitium pertinebant dixisse sufficiat ut nullus exinde sibimet occasionem morbi mortisque perpetuae per ignorantiam trahat unde sanctitas et inmortalitas uitae salutisque remedia conquiruntur Itaque monachus ad perfectionem tendens et agonem spiritalem legitime cupiens decertare ab omni irae furorisque uitio alienus exsistat et audiat quid sibi uas electionis praecipiat omnis inquit ira et indignatio et clamor et blasphemia tollatur a uobis eum omni malitia cum dicit omnis ira tollatur a uobis nullam penitus uelut necessariam et utilem nobis excepit delinquentemque fratrem si necesse est ita curare festinet ut dum medellam leuiore forsitan febricula laboranti procurat inferre non semet ipsum iratus taetriore morbo caecitatis inuoluat oportet namque illum qui alterius uulneri mederi cupit omni languoris morbo alienum sanumque subsistere ne illud euangelicum dicatur ei medice prius cura te ipsum ac uidens fistucam in oculo fratris sui trabem in oculo suo non uideat uel quomodo uidebit eicere fistucam de oculo fratris sui qui trabem furoris gestat in oculo suo Qualibet ex causa iracundiae motus efferuens excaecat oculos cordis et acumini uisuum exitialem ualidioris morbi ingerens trabem solem iustitiae non sinit intueri nihil interest utrum aurea lammina plumbeaue seu cuiuslibet metalli oculorum lorum obtutibus inponatur differentiam caecitatis non facit pretiositas metallorum Habemus sane irae ministerium satis commode nobis insertum ad quod solum eam recipere utile nobis est ac salubre cum contra lasciuientes cordis nostri motus indignantes infremimus et ea quae agere confundimur coram hominibus uel proloqui in latebras ascendisse nostri pectoris indignamur angelorum scilicet ac dei ipsius praesentiam ubique et omnia penetrantis oculumque eius tota formidine tremescentes quem nequaquam possunt conscientiae nostrae latere secreta Uel certe cum contra hanc ipsam iram cur nobis aduersus fratrem inrepserit commouemur et irati letales instigationes eius extrudimus nec in adytis pectoris nostri noxias eam latebras habere permittimus taliter nos irasci etiam ille propheta docet qui in tantum hanc e suis abegerat sensibus at ne inimicis quidem propriis et quidem a deo sibi traditis maluerit reddere talionem irascimini inquiens et nolite peccare ille etenim cum aquam de cisterna Bethlehem concupisset eamque a mus fortibus per medias hostium cateruas suscepisset adlatam protinus effudit in terram et ita uoluptuosam concupiscentiae passionem iratus extinguens libauit eam domino et cupiditatis suae desideria non expleuit dicens propitius mihi sit dominus ne faciam hoc num sanguinem hominum istorum qui profecti sunt et animarum periculum bibam uel cam Semei in regem Dauid audiente eo lapides et maledicta coram omnibus inrogaret uelletque Abisai filius Saruiae princeps militum conuicii regalis ultionem truncatione capitis eius explere beatus Dauid aduersus diram suggestionem eius indignatione pia commotus humilitatis modum et patientiae rigorem inconcussa lenitate seruauit dicens quid mihi et uobis filii Saruiae dimittite eum ut maledicat dominus enim praecepit ei ut malediceret Dauid et quis est qui audeat dicere quare sic fecerit ecce filius meus qui egressus est de utero meo quaerit animam meam quanto magis nunc filius Iemini dimittite eum ut maledicat iuxta praeceptum domini si forte respiciat dominus adflictionem meam et reddat mihi bonum pro maledictione hac hodierna Iubemur itaque irasci salubriter sed nobismet ipsis ac suggestionibus ascendentibus prauis et non peccare ad effectum scilicet eas noxium perducentes denique hunc eundem sensum euidentius explanat uersiculus sequens quae dicitis in cordibus uestris et in cubilibus uestris conpungimini id est quaecumque in cordibus uestris ingruentibus repentinis ac lubricis instigationibus cogitatis consilii moderatione omnem strepitum ac perturbationem furoris amouentes uelut in cubili quietis positi conpunctione saluberrima emendate atque corrigite denique beatus apostolus usus huius uersiculi testimonio cum dixisset irascimini et nolite peccare subiunxit sol non occidat super iracundiam uestram neque detis locum diabolo si nonum est super iracundiam nostram occidere solem iustitiae et irati confestim diabolo locum damus in corde nostro quomodo superius praecepit ut irascamur dicens irascimini et nolite peccare nonne euidenter hoc dicit irascimini uitiis et furori uestro ne coniuentibus nobis sol iustitiae Christus incipiat propter iracundiam uestram mentibus obscuratis occidere et discedente illo locum diabolo in uestris cordibus praebeatis De quo sole per prophetam deus euidenter commemorat ita dicens timentibus autem nomen meum orietur sol i iustitiae et sanitas in pinnis eius qui rursum peccatoribus et pseudoprophetis illisque qui irascuntur occidere dicitur in medio die dicente propheta occidet eis sol IC meridie uel certe secundum tropicum sensum mens id est siue ratio quae pro eo quod omnes cordis cogitationes discretionesque perlustret sol merito nuncupatur irae uitio extinguatur ne eadem occidente perturbationum tenebrae auctore suo diabolo uniuersum nostri cordis occupent sensum et tenebris irae possessi uelut in nocte caeca quid nos agere oporteat ignoremus tali sensu hunc apostoli locum institutis seniorum traditum nobis quia necesse fuit quemadmodum da ira sentirent licet longiore sermone protulimus qui eam na ad momentum quidem cor nostrum penetrare permittunt illu euangelii omnimodis obseruantes qui irascitur fratri suo reus erit iudicio ceterum si usque occasum solis sit irasci ante furoris satietas et ultrices irae commotionem poterunt noxiae perturbationis explere quam sol iste ad sui uergat occasus Quid uero dicendum de his quod quidem dicere sin mea confusione non possum quorum inplacabilitati ne hi quidem sol occidens terminum ponit sed per dies eam plu rimos protelantes atque aduersus eos in quos commoti fuerint rancorem animi reseruantes negant quidem se uerbis irasci sed re ipsa et opere indignari grauissime conprobantur na neque eos congruo sermone conpellant nec affabilitate eis conloquuntur et in eo se minime delinquere putant quod dictam suae commotionis non expetant quam tamen quia pro ferre palam et exercere aut non audent aut certe non possuntJ in suam perniciem uirus iracundiae retorquentes concoquunt eam in corde taciti ac silentes in semet ipsis consumunt amarit ndinem tristitiae non uirtute animi protinus expellentes sed digerentes processu dierum et utcumque pro tempore mitigantes Quasi uero non hic finis unicuique uindictae sit et abu nde quis furori proprio uel tristitiae satisfecerit si id quod praeualet ira instigante conpleuerit quod hi quoque facere noscuntur qui motus suos non adpetitu placiditatis sed inopia cohibent ultionis nihil enim inferre amplius his quibus irati sunt possunt nisi ut cum eis affabilitate solita minime conloquantur aut quasi in effectu operis solummodo sit iracundia moderanda et non potius ab arcanis nostri pectoris eruenda De tenebris illius obscurati nec consilii salubris nec scientiae lumen admittere sed nec templum spiritus sancti habitante in nobis spiritu nequam ualeamus exsistere cohibitus enim in corde furor adstantes quidem homines non offendit sed aeque spiritus sancti splendidissimum iubar ac si prolatus excludit Aut quemadmodum uel ad momentum uult eam dominus retentari qui ne sacrificia quidem spiritalia orationum nostrarum permittit offerri si uel alium contra nos aliquid rancoris habere cognoscimus dicens si ergo offers munus tuum ad altare et ibi recordatus fueris quod frater tuus habet aliquid aduersum te relinque ibi munus tuum ad altare et uade prius reconciliare fratri tuo et sic ueniens offeres munus tuum quomodo ergo non dicam usque in dies plures sed uel usque ad occasum solis istius permittimur contra fratrem retinere tristitiam qui ne illo quidem aliquid habente aduersum nos orationes nostras deo offerre concedimur quibus praecipitur ab apostolo sine intermissione orate et in omni loco leuantes puras manus sine ira et disceptatione superest igitur ut ant numquam oremus huiuscemodi uirus retinentes in cordibus nostris et apostolico huic praecepto sine euangelico quo indesinenter et ubique iubemur orare simus obnoxii ant si nosmet ipsos circumuenientes precem fundere contra eius interdictum praesumimus non orationem domino sed rebellionis spiritu contumaciam nos eidem nouerimus offerre Et quia plerumque seu laesos fratres et contristatos contemnimus uel certe non uitio nostro dicentes eos offensos despicimus animarum medicus et occultorum conscius occasiones iracundiae uolen radicitus a cordibus nostris euellere non solum si laesi fuerimus iubet nos remittere et reconciliari fratribus nostris nullamque aduersus eos iniuriae seu laesionis memoriam retinere sed etiam si illos aduersum nos seu iuste sine iniuste habere aliquid nouerimus similiter praecepit ut munus nostrum relinquentes id est conpescentes orationes nostras ad eorum prius satisfactionem tendere festinemus et ita fratris curatione praemissa orationum nostrarum munera inlibata deferre non enim ita nostris obsequiis communis omnium dominus delectatur ut quod in uno adquirit perdat altero dominante tristitia in cuiuslibet namque dispendio unum patitur detrimentum qui eodem modo omnium famulorum suorum salutem desiderat et expectat et idcirco aeque habente aduersum nos fratre inefficax erit oratio nostra ac si nos aduersus eum tumenti spiritu indignationis amaritudinem reseruemus Sed quid diutius praeceptis euangelicis atque apostolicis inmoramur cum etiam uetus lex quae aliquid habere remissionis uidetur haec eadem praecaueat dicens ne oderis fratrem tuum in corde tuo et iterum non eris memor iniuriae cinium tuorum et rursum itinera eorum qui memoriam retinent malefacti in mortem uides et ibi nequitiam non in opere tantum sed etiam in arcanis cogitationibus resecari cum de corde odium et iniuriae non solum retributio sed etiam ipsa memoria radicitus iubetur euelli Interdum superbia uel inpatientia superati cum inconditos mores nostros atque inordinatos nolumus emendare solitudinem nos desiderare conquerimur tamquam ibi nullis nos concitantibus ilico uirtutem patientiae reperturi excusantes neglegentiam nostram causasque commotionis non nostra dicentes inpatientia sed fratrum uitio generari dumque in alios erroris nostri uergimus causas numquam ad patientiae ae perfectionis calcem ualebimus peruenire Summa igitur emendationis ac tranquillitatis nostrae non est in alterius arbitrio conlocanda quod nequaquam nostrae subiacet potestati sed in nostra potius dicione consistat itaque at non irascamur non debet ex alterius perfectione sed ei nostra uirtute descendere quae non aliena patientia sed propria longanimitate conquiritur Porro heremum perfectos omnique uitio purgatos oportet expetere et excoctis ad purum in congregatione fratrum uitiis non pusillanimitatis perfugio sed diuinae contemplationis obtentu et desiderio intuitus sublimioris intrare qui non nisi in solitudine a perfectis solummodo poterit adprehendi quaecumque enim uitia incurata in heremum detulerimus operta in nobis non abolita sentientur solitudo namque sicut nouit emendatis moribus contemplationem purissimam reserare et intuitu sincerissimo spiritalium sacramentorum scientiam reuelare ita eorum qui minus emendati sunt uitia non solum seruare uerum etiam exaggerare consueuit tamdiuque si patiens quis uidetur et humilis donec nullius hominum comisceatur consortio ad naturam pristinam mox reuersur cum interpellauerit cuiuslibet commotionis occasio emergu quippe ex eo confestim uitia quae latebant et uelut equi i frenes certatim e suis repagulis otio longiore nutriti acrius m perniciem aurigae proprii ferociusque prorumpunt magis enim exercitio usuque humano cessante efferantur in nobis uiti nisi fuerint ante purgata ipsamque umbram patientiae quam possidere imaginarie permixti fratribus saltim pro eorum ra uerentia et nota publica uidebamur desidia securitatis amittimu Quasi uero uniuersa uirulenta serpentium gener uel ferarum cum in solitudine suisque cubilibus inmorantu non innoxia perseuerent nec tamen ex eo pronuntiari possu innoxia quia nulli noceant hoc enim eis non affectus boni tatis sed necessitas solitudinis confert quae cum laedendi nancta fuerint copiam in semet ipsis reconditum uirus ea animae feritatem protinus egerunt atque demonstrant ideoque perfectionem quaerentibus non sufficit contra hominem no irasci meminimus enim in solitudine commorantibus nobis contra calamum cum aut crassitudo eius aut exilitas displiceret contraue scalpellum cum incidenda hebeti acie segniter exsecaret contraque silicem si forte ex ea festinantibus nobis ad lectionem tardius scintilla ignis emicuit ita indignationis inrepsisse motum ut non alias perturbationem mentis quam uel contra insensibiles materias uel certe aduersus diabolum maledictione prolata digerere atque euaporare possemus quamobrem ad perfectionis dumtaxat rationem non satis proderit abesse homines in quos ira moueatur cum si patientia prius non fuerit adquisita etiam erga res mutas exerceri similiter iracundiae possit affectus qui residens in corde nostro nec iugem nos possidere tranquillitatis statum nec residuis uitiis carere permittet nisi forte in eo putemus commotionibus nostris lucrum aliquod uel remedium conparari quod maledictionibus uel iracundiae nostrae minime res inanimae mutaeque respondeant et intemperantiam cordis nostri ad maiorem nequaquam prouocent exardescere furoris insaniam Quapropter si illam summam diuini praemii cupimus adipisci de quo dicitur beati mundo corde quoniam ipsi deum uidebunt non solum haec c nostris actibus amputanda est sed etiam de internis animae radicitus exstirpanda non enim ualde proderit iracundiae cohibitus furor in uerbo nec in effectum prolatus si illum arcanis pectoris nostri deus quem secreta cordium non latent inesse perspexerit radices enim uitiorum potius excidi praecepit euangelicus sermo quam ructus qui procul dubio euulsis fomitibus nequaquam ulterius pullulabunt atque ita mens poterit iugiter in omni patientia a et sanctitate durare cum haec non de superficie operations s et actuum sed de cogitationum fuerint euulsa penetralibus t idcirco ne homicidium perpetretur ira odiumque succiditur sine quibus homicidii crimen nullo modo ualebit admitti S irascitur enim fratri suo reus erit iudicio et qu S odit fratrem suum homicida est in eo scilicet quod corde cupiat interire cuius cruorem propria manu uel telo apud homines minime fudisse cognoscitur affectu irae bomicida pronuntiatur a domino qui non solum pro operationis effectu sed etiam pro uoluntatis ac uoti desiderio unicuique aut praemium reddet ant poenam secundum illud quod ipse loquitur per prophetam ego autem opera eorum et cogitationes eorum uenio ut congregem cum omnibus gentibus et linguis et rursum inter se inuicem cogitationibus accusantibus aut etiam defendentibus in die qua indicabit deus occulta hominum Sciendum tamen in eo quod in quibusdam exemplaribus inuenitur qui irascitur fratri suo sine causa reus erit iudicio superfluum esse sine causa et adiectum esse ab his qui amputandam iram pro iustis causis minime putauerunt cum utique nullus quamlibet absque ratione commotus sine causa se dicat irasci quamobrem apparet ab eis adiectum qui propositum non intellexerunt scripturae uolentis fomitem iracundiae omnimodis amputare nullamque indignationis occasionem penitus reseruare ne dum iubemur irasci cum causa etiam sine causa irascendi nobis intromittatur occasio finis enim patientiae non in irascendo iuste sed in penitus non irascendo consistit licet a quibusdam hoc ipsum quod dicitur sine causa ita interpretari sciam quod scilicet sine causa irascatur is cui expetere ultionem irato non liceat melius tamen est ita tenere ut et nouella exemplaria multa et antiqua omnia inueniuntur esse perscripta Quapropter athletam Christi legitime decertantem iracundiae motus radicitus oportet euellere cuius morbi haec erit medicina perfecta ut primitus credamus nullo modo sine iustis seu iustis ei causis licere nobis irasci scientes nos discretionis lumen rectique consilii firmitatem ipsam quoque honestatem et iustitiae moderamina protinus amissuros si principale cordis nostri eius fuerit tenebris obscuratum tum deinde puritatem mentis nostrae mox proturbandam templumque eam sancti spiritus effici omnino non posse iracundiae in nobis spiritu commorante postremo ut cogitemus nequaquam licere nobis orare nec iratos fundere preces ad deum et prae omnibus incertum statum condicionis humanae prae oculis habentes cotidie nos credamus e corpore migraturos nihilque nobis continentia castitatis nihil abrenuntiatione omnium facultatum nihil diuitiarum contemptu nihil ieiuniorum uigiliarumque laboribus conferendum quibus propter iracundiam solam et odium ab uniuersitatis iudice supplicia promittuntur aeterna 