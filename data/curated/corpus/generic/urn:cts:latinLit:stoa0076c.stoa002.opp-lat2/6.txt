Secundum nobis traditione patrum aduersus spiritum fornicationis certamen est longum prae ceteris ac diuturnum et perpaucis ad purum deuictum inmane bellum et quod Cum a primo tempore pubertatis inpugnare incipiat hominum genus non nisi prius cetera uitia superentur extinguitur duplex namque est obpugnatio gemino armata uitio consurgens ad proelium et idcirco similiter ei gemina est acie resistendum siquidem ut morbo carnis animaeque concretum uires adquirit ita nisi utrisque pariter dimicantibus nequeat debellari nec enim sufficit solum corporale ieiunium ad conquirendam uel possidendam perfectae castimoniae puritatem nisi praecesserit contritio spiritus et oratio contra hunc inmundissimum spiritum perseuerans dein continuata meditatio scripturarum huicque fuerit scientia spiritalis adiuncta labor etiam opusque manuum instabiles cordis peruagationes cohercens ac reuocans et ante omnia fundata fuerit humilitas uera sine qua nullius penitus uitii poterit umquam triumphus adquiri Principaliter enim uitii huius correctio de cordis perfectione descendit ex quo etiam huius morbi uirus domini uoce prodire signatur de corde inquit exeunt cogitationes malae homicidia adulteria fornicationes furta falsa testimonia et cetera illud ergo est primitus expiandum unde fons uitae mortisque manare cognoscitur dicente Salomone omni custodia serua tuum cor ex his enim sunt exitus uitae caro enim eius arbitrio atque imperio famulatur et idcirco summo studio parsimonia ieiuniorum sectanda est ne escarum abundantia refecta caro praeceptis animae salutaribus aduersata rectorem suum spiritum deiciat insolescens ceterum si omnem summam in castigatione tantum corporis conlocemus anima non similiter a ceteris uitiis ieiunante nec meditatione diuina et spiritalibus studiis occupata nequaquam ad illud sublimissimum uerae integritatis fastigium poterimus ascendere illo quod in nobis est principali puritatem nostri corporis infest ante oportet ergo nos mundare prius iuxta sententiam domini id quod intus est calicis et parabsidis ut fiat et id quod de foris est mundum Dein cetera uitia etiam usu hominum et exercitio cotidiano purgari solent et quodammodo ipsius lapsus offensione curari ut puta irae tristitiae inpatientiae languor meditatione cordis ac peruigili sollicitudine fratrum etiam frequentia et adsidua prouocatione sanantur dumque commota manifestantur saepias et crebrius arguuntur ocius perueniunt ad salutem hic uero morbus cum corporis adflictione et contritione cordis solitudine quoque ac remotione indiget ut possit ad integrum sanitatis statum perniciosa aestuum febri deposita peruenire sicut plerumque certa aegritudine laborantibus utile est ut cibi noxii ne oculorum quidem ipsorum obtutibus offerantur ne quod aspectus occasione desiderium eis letale gignatur ita plurimum confert ad depellendum hunc specialiter morbum quies ac solitudo ut mens aegra minime diuersis figuris interpellata ad puriorem perueniens contemplationis intuitum facilius pestiferum concupiscentiae fomitem radicitus possit eruere Nemo tamen ex hoc negare nos putet etiam in congregatione fratrum positos inueniri continentes quod perfacile posse fieri confitemur aliud enim est continentem esse id est aliud castum et ut ita dicam in affectum integritatis uel incorruptionis transire quod dicitur quae uirtus illis solis tribuitur maxime qui uirgines uel carne uel mente perdurant ut uterque Iohannes in nouo testamento in ueteri quoque Helias Hieremias Danihel fuisse noscuntur in quorum gradu hi quoque non inmerito reputabuntur qui post experimenta corruptionis ad similem puritatis statum per laborem longum et industriam integritate mentis et corporis peruenerunt et aculeos carnis non tam inpugnatione concupiscentiae turpis quam naturae tantummodo motu sentiunt quem statum dicimus difficillime posse inter hominum turbas adprehendi utrum uero et inpossibile sit unusquisque non nostra sententia expectet agnoscere sed conscientiae suae rimetur examine ceterum continentes multos exsistere non dubitanus mus qui inpugnationem carnis quam uel raro uel cotidie securos ant seu metu gehennae seu desiderio regni caelorum exting sunt atque conpescunt quos seniores sicut pronuntiant posse non penitus incentiuis obrui uitiorum ita securos et insauciatos tos semper exsistere non posse definiunt necesse est enim quem que in conluctatione positum quamuis frequenter aduersarium uin cat ac superet et ipsum tamen aliquando turbari Quapropter si nobis cordi est agonem spiritalem cum apostolo legitime decertare hunc inmundissimum spiritum superare omni mentis intentione non nostris uiribus confidentes hoc enim perficere industria humana non praeualet sed opitulatione domini festinemus tamdiu namque hoc uitio animam necesse est inpugnari donec se bellum gerere supra uires suas agnoscat nec labore uel studio proprio uictoriam obtinere se posse nisi domini fuerit auxilio ac protectione suffulta Et reuera cum in omnibus uirtutum profectibus et cunctorum expugnatione uitiorum domini sit gratia atque uictoria in hoc praecipue peculiare beneficium dei ac speciale donum et patrum sententia et experimento purgationis ipsius manifestissime declaratur his qui eam meruerint possidere quodammodo enim exire de carne est in corpore commorantem et ultra naturam est fragili carne circumdatum carnis aculeos non sentire et idcirco inpossibile est hominem suis ut ita dixerim pinnis ad tam praecelsum caelesteque praemium subuolare nisi eum gratia domini de terrae caeno munere castitatis eduxerit nulla etenim uirtute tam proprie carnales homines spiritalibus angelis imitatione conuersationis aequantur quam merito et gratia castitatis per quam adhuc in terra degentes habent secundum apostolum municipatum in caelis quod deposita corruptela carnali habituros sanctos promittitur in futurum hic iam in carne fragili possidentes Audi quid dicat apostolus omnis qui in agone contendit ab omnibus se abstinet a quibus omnibus dixerit inquiramus ut possit nobis spiritalis agonis instructio conparatione carnalis adquiri illi etenim qui in hoc agone uisibili student legitime decertare utendi omnibus escis quas desiderii libido suggesserit non habent facultatem sed illis tantum quas eorundem certaminum statuit disciplina et non solum interdictis escis et ebrietate omnique crapula eos necesse est abstinere uerum etiam cuncta inertia et otio atque desidia ut cotidianis exercitiis iugique meditatione uirtus eorum possit adcrescere et ita omni sollicitudine ac tristitia negotiisque saecularibus affectu etiam et opere coniugali efficiuntur alieni ut praeter exercitium disciplinae nihil aliud nouerint nec ulli mundiali curae penitus inplicentur ab eo tantum qui certamini praesidet sperantes cotidiani uictus substantiam et co ronae gloriam condignaque praemia uictoriae laude conquirere atque in tantum se mundos ab omni coitus pollutione custodiunt ut cum se praeparant agonum certamini ne qua forsitan per somnum nocturna delusi fallacia uires minuant multo tempore conquisitas lamminis plumbeis renium contegant loca quo scilicet metalli rigor genitalibus membris adplicitus obscenos umores ualeat inhibere intellegentes se procul dubio esse uincendos nec iam posse propositum certamen demptis uiribus adinplere si prouisam pudicitiae soliditatem fallax noxiae uoluptatisIuptais imago corruperit Itaque si agonis mundialis intelleximus disciplinam cuius exemplo beatus apostolus nos uoluit erudire docens quanta in illa sit obseruatio quanta diligentia quanta custodia quid nos conueniet facere qua puritate oportebit custodire nostri corporis atque animae castitatem quos necesse est cotidie sacrosanctis agni carnibus uesci quas neminem inmundum contingere etiam ueteris legis praecepta permittunt in Leuitico namque itA praecipitur omnia mundus manducabit carnes et anima quaecumque comederit de carnibus sacrificii salutaris quod est domini in qua est inmunditia peribit coram domino quantum est igitur integrit atis munus sine qua et illi qui erant sub ueteri testamento sacrificiis typicis non poterant interesse et qui mundi huius corruptibilem coronam cupiunt adipisci nequeunt coronari Itaque omni custodia cordis nostri sunt latebrae primitus expaindae quod enim illi in corporis puritate cupiunt adsequi nos debemus etiam in arcanis conscientiae possidere in qua dominus arbiter atque agonotheta residens pugnam cursus et certaminis nostri iugiter spectat ut ea quae in propatulo horremus admittere ne intrinsecus quidem coalescere incauta cogitatione patiamur et in quibus humana cognitione confundimur ne occulta quidem coniuentia polluamur quae licet possit hominum praeterire notitiam sanctorum tamen angelorum ipsiusque omnipotentis dei scientiam quam nulla subterfugiunt secreta latere non poterit Cuius puritatis hoc erit euidens indicium ac plena probatio si uel nulla imago inliciens quietis nobis et in soporem laxatis occurrat uel certe interpellans nullos concupiscentiae motus ualeat excitare licet enim ad plenam peccati noxam talis commotio minime reputetur tamen necdum perfectae mentis indicium est nec ad purum excocti uitii manifestatio cum per fallaces imagines huiusmodi operatur inlusio Qualitas enim cogitationum quae distentionibus diei neglegentius custoditur probatur quiete nocturna et idcirco cum intercesserit aliqua talis inlusio non culpa somni credenda est sed neglegentia temporis praecedentis et manifestatio morbi latentis intrinsecus quem non primitus noctis hora parturiit sed intimis animae reconditum fibris ad cutis superficiem somni refectione produxit arguens occultas aestuum febres quas per totum diei spatium noxiis cogitationibus pasti contraximus ut solent malae quoque ualitudines corporum non ea colligi tempestate in qua uidentur emergere sed neglegentia sunt praeteriti temporis adquisitae quo pastus quis inprudenter escis contrariis noxios umores sibimet letalesque contraxit Ideoque humani generis creator et conditor deus opificii sui naturam prae omnibus emendationemque cognoscens illic curam adhibuit medicinae unde causas morbi principaliter nouerat emanare quicumque inquiens uiderit mulierem ad concupiscendum eam iam moechatus est eam in corde suo petulantes oculos notans non tam eos arguit quam illum interiorem sensum qui officio eorum male utitur ad uidendum cor namque est aegrum et saucium libidinis telo quod ad concupiscendum uidet beneficium intuitus recte sibimet a creatore concessum suo uitio ad operum prauorum ministeria contorquens et in semet ipso reconditum concupiscentiae morbum contemplationis occasione producens idcirco ergo huic praecipitur salutare mandatum cuius uitio pessimus languor uisus occasione procedit non enim dicitur omni custodia serua tuos oculos quos utique oportuit principaliter custodiri si ex ipsis concupiscentiae prodiret affectus nihil enim amplius oculi quam simplex animae praebent uisionis officium sed dicit omni custodia serua tuum cor illi potissimum inposita medicina quod ubique abuti potest oculorum ministerio Haec igitur erit purgationis huius prima custodia ant cum menti nostrae memoria sexus feminei per subtilem sg gestionem diabolicae calliditatis obrepserit primum recordati ne praemissa matris sororum uel parentum seu certe feminarm sanctarum quantocius eam de nostris recessibus extrudere e stinemus ne si fuerimus in ea diutius inmorati occasione sexus semel indeptus index malorum ad eas personas exinde subtiliter deuoluat ac praecipitet mentem per quas noxias cogitationes possit inserere quamobrem illius praecepti iugiter meminisse debemus omni custodia serua tuum cor et secundum dei principale mandatum sollicite serpentis obseruare noxium caput id est cogitationum malarum principia quibus serpere in animam nostram diabolus temptat nec sinamus per neglegentiam penetrare in cor nostrum reliquum eius corpus id est oblectationis adsensum qui procul dubio si fuerit intromissus morsu uirulento mentem interimet captiuatam emergentes etiam peccatores terrae nostrae id est sensus carnales in matutinis sui ortus nos oportet extinguere et dum adhuc paruuli sunt adlidere filios Babylonis ad petram qui nisi dum tenerrimi sunt fuerint enecati adulti per coniuentiam in perniciem nostram ualidiores insurgent aut certe non sine magno gemitu ac labore uincentur dum enim fortis spiritus scilicet noster domum suam custodit armatus recessus cordis sui dei timore communiens in pace erit omnis substantia eius id est emolumenta laborum ac uirtutes longo tempore conquisitae si autem fortior superueniens uicerit eum id est diabolus cogitationum consensu arma eius diripiet in quibus confidebat id est memoriam scripturarum uel timorem dei et spolia eius diuidet uirI tutum scilicet merita per contraria uitia quaeque dispergens Et ut cuncta praeteream quae in sanctis scripturis ob laudem uirtutis huius inserta sunt non enim mihi propositum est laudem texere castitatis sed de qualitate ipsius uel quemadmodum adquiri et custodiri debeat quiue sit finis eius patrum traditionibus explicare unam tantummodo ponam apostoli beati sententiam qua pateat qualiter illam Thessalonicensibus scribens uirtutibus praetulerit uniuersis tali eam uerbi nobilitate commendans Haec est inquiens uoluntas dei sanctificatio uestra et ne forte dubium nobis relinqueret uel obscurum quidnam sanctificationem uoluerit appellare utrum iustitiam an caritatem an humilitatem an patientiam in omnibus enim istis uirtutibus creditur adquiri sanctificatio infert et manifeste designat quid proprie sanctificationem uoluerit appellare haec est uoluntas dei sanctificatio uestra ut abstineatis uos inquit a fornicatione ut sciat unusquique uestrum uas suum possidere in honore et sanctificatione non in passione desiderii sicut et gentes quae ignorant deum uide quibus eam laudibus prosequatur honorem uasis id est corporis nostri et sanctificationem appellans eam igitur e contrario qui in passione desiderii est in ignominia et inmunditia consistit et alienus a sanctificatione uersatur tertio quoque post pauca infert rursus eam sanctimoniam pronuntians non enim uocauit nos deus in ignominiam sed in sanctimoniam itaque qui haec spernit non hominem spernit sed deum qui etiam dedit spiritum suum sanctum in nobis auctoritatem praecepto suo inuiolabilem iunxit dicens qui haec spernit id est quae de sanctimonia praefatus sum non hominem spernit hoc est me qui haec praecipio sed deum qui in me loquitur qui etiam spiritui suo sancto cor nostrum habitaculum deputauit cernis simplicibus uerbis ac puris quibus eam praeconiis quantisque extulerit laudibus primum uirtuti huic sanctificationem proprie tribuendo deinde per hanc adserens uas nostri corporis inmunditia liberandum tertio quod abiecta ignominia et contumelia in honore sit et sanctificatione mansurum postremo quae summa est perfecti praemii ac beatitudinis remuneratio per hanc habitatorem pectoris nostri sanctum fore spiritum designauit Et licet ad finem libelli tendat oratio aliud adhuc simile huic praeter promissum eiusdem apostoli testimonium ponam ad Hebraeos namque scribens pacem inquit sectamini cum omnibus et sanctimoniam sine qua nemo uidebit deum hic quoque euidenter sine sanctimonia quam solet integritatem mentis uel puritatem corporis appellare pronuntiauit deum penitus uideri non posse siquidem et hic similiter infert enduem sensum explanans ne quis fornicator aut profanus ut Esau Itaque quantum sublime caelesteque est praemium castitatis tanto grauioribus aduersariorum insidiis lacessitur et idcirco propensius nobis est non solum continentia corporis uerum etiam contritio cordis adsiduis orationum gemitibus adhibenda ut cibanus carnis nostrae quem rex Babylonius incentiuis suggestionum carnalium succendere non desistit descendente in corda nostra rore sancti spiritus extinguatur Ut enim hanc seniores aiunt adprehendi non posse nisi prius humilitatis in corde fundamenta fuerint conlocata ita ne ad fontem quidem uerae scientiae perueniri posse definiunt donec penetralibus animae nostrae radix uitii huius insederit et possibile quidem esse integritatem sine scientiae gratia repperiri inpossibile uero scientiam spiritalem sine integritatis castimonia possideri quia et diuersa sunt dona et non omnibus utra gratia spiritus sancti tribuitur sed ad quam se unusquisque studio uel industria sua dignum aptumque praebuerit denique cum in omnibus apostolis sanctis uirtus integritatis perfecta fuisse credatur abundantius tamen scientiae donum exuberauit in Paulo quia se ad hanc aptum sollerti studio atque industria praeparauit Fertur sancti Basili Caesariensis episcopi districta sententia et mulierem inquit ignoro et uirgo non sum in tantum intellexit incorruptionem carnis non tam in mulieris esse abstinentia quam in integritate cordis quae uere in corruptam perpetuo sanctimoniam corporis uel timore dei uel castitatis amore custodit Itaque hic est integritatis finis ac perfecta probatio si quiescentibus nobis titillatio uoluptatis nulla subrepserit ac pro necessitate naturae nobis inconsciis concretiones egerantur obscenae quas sicut abscidere per omnia et in perpetuum amputare supra naturam est ita reuocare ad ineuitabilem rarissimamque naturae necessitatem summae uirtutis est quae pulsare monachum duobus interpositis mensibus solet quod tamen dictum sit secundum nostram experientiam non secundum sententiam seniorum a quibus etiam hae memorati temporis indutiae admodum iudicabantur angustae DP si hoc modo quo ab ipsis percepimus uoluerimus exponere his forte qui pro neglegentia sua uel remissiore studio puritatem hanc minus experti sunt incredibilia uel inpossibilia descripsisse credamur Quem statum ita tenere perpetuo poterimus ac numi quam naturalem modum nec tempus excedere superius conprehensum si deum non solum secretorum actuum nostrorum uerum etiam cogitationum cunctarum diurnum pariter nocturnumque inspectorem esse et conscium cogitemus ac pro omnibus quae in nostro corde uersantur sicut pro factis et operibus nostris rationem nos ei reddituros esse credamus Huc usque igitur festinandum est nobis et eo usque aduersus animae motus uel carnis incentiua pugnandum donec ista carnis condicio necessitatem naturae expleat non suscitet uoluptatem concretam exuberantiam sine ullo pruritu noxaque propellens non pugnam suscitans castitati ceterum mens dum adhuc dormiens imaginum uisione deluditur nouerit se necdum ad integram perfectionem castitatis excoctam Igitur ut inlusiones hae ne dormientibus quidem nobis subrepere ualeant aequale moderatumque est semper tenendum ieiunium quisquis enim mensuram districtionis excesserit necesse est ut modum quoque remissionis excedat qua inaequalitate detentus ab hoc tranquillitatis planissimo statu sine dubio reuocabitur nunc quidem nimia inanitate defectus nunc autem cibo propensiore distentus cum inmutatione siquidem refectionis qualitatem quoque puritatis nostrae necesse est inmutari deinde iugis humilitas ac patientia cordis adhibenda perpetuo est atque intenta aduersus iram uel ceteras passiones per diem cautio ubi enim furoris insidet uirus libidinis quoque necesse est incendium penetrare ante omnia uero peruigil necessaria est sollicitudo nocturna nam sicut puritas et custodia diei nocturnam praeparant castitatem ita nocturnae uigiliae cordi pariter et obseruationi diurnae statum solidissimum roburque praemittunt 