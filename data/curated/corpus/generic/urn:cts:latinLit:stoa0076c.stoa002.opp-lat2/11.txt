Septimum nobis certamen est contra spiritum quam nos uanam siue inanem gloriam possumus appellare multiformem uarium atque subtilem ita ut quibuslibet perspicacissimis oculis non dicam caueri sed peruideri deprehendiue deprehendiue possit Non solum enim ut cetera uitia in parte carnali sed etiam in spiritali monachum pulsat subtiliore se nequitia ingerens menti ita ut qui non potuerunt carnalibus uitiis decipi spiritalibus successibus acrius saucientur tantoque est perniciosior ad conflictum quanto obscurior ad cauendum omnium namque uitiorum manifestior apertiorque congressus est et in unoquoque eorum contradictione rigida confuta tus incentor in nalidior factus abscedet uictoremque suum deiectus aduersarius deinceps infirmior adtemptabit hic uero cum pro elatione carnali pulsauerit mentem et fuerit responsionis scuto repulsus rursus at quaedam multiformis nequitia priore habitu personaque mutata sub uirtutum specie uictorem confodere et iugulare pertemptat Etenim cetera uitia seu perturbationes uniformes ac simplices esse noscuntur haec uero multiplex et multiformis ac uaria undique bellatori et ex omni parte uictori occurrens nam et in habitu et in forma in incessu in uoce in opere in uigiliis in ieiuniis in oratione in remotione in lectione in scientia in taciturnitate in oboedientia in humilitate in longanimitate militem Christi uulnerare conatur et uelut quidam perniciosissimus scopulus tumentibus undis obtectus inprouisum ac miserabile naufragium secundo nauigantibus uento dum non cauetur nec praeuidetur inportat Itaque uia regia uolentem incedere per arma iustitiae quae a dextris sunt et a sinistris oportet apostolica disciplina transire per gloriam et ignobilitatem per infamiam et bonam famam et tanta cautione inter tumentes temptationum fluctus gubernante discretione et flante nobis spiritu domini iter dirigere uirtutis ut dextra laeuaque si paululum deflectamus sciamus nos perniciosis mox cautibus inlidendos ideoque per sapientissimum Salomonem monemur ne deuerteris ad dextram neque ad sinistram id est ne tibi de uirtutibus blandiaris et dextris successibus ac spiritalibus extollaris nec deflectens ad sinistrum tramitem uitiorum secundum apostolum gloriam tibi ex eis in tua confusione conquiras nam cui sub specie succinctae uestis ac nitidae non potuit generare pro squalida et inculta ac uiliore conatur inserere quem non potuit per honorem deicere humilitate subplantat quem scientiae et elocutionis ornatu nequiuit extollere grauitate taciturnitatis elidit si ieiunet palam gloria uanitatis pulsatur si illud contemnendae gloriae causa contexerit eodem uitio elationis obtunditur ne uanae gloriae contagio maculetur orationes prolixius sub fratrum uitat celebrare conspectu et quod eas latenter exerceat nullumque habeat conscium facti non effugit aculeos uanitatis Pulchre seniores naturam morbi huius in modum caepae bolborumque describunt quae uno decoriata tegmine r alio rursum inueniuntur induta totiensque repperiuntur obtecta quotiens fuerint spoliata In solitudine quoque cunctorum mortalium consortia gloriae causa fugientem persequi non desistit quantoque amplius uniuersum quis uitauerit mundum tanto eum acrius insectatur alium quod patientissimus sit operum ac laboris alium quod ad oboediendum promptissimus alium quod humilitate ceteros praeponderet conatur extollere alius scientiae alius lectionis alias uigiliarum prolixitate temptatur nec alias quemquam hic morbus nisi suis nititur uirtutibus sauciare in his offendicula tendens interitus in quibus uitae stipendia conquiruntur uolentibus quippe iter pietatis ac perfectionis incedere non alibi inimici insidiantes nisi in uia qua ambulant laqueos deceptionis abscondunt secundum illam beati Dauid sententiam in uia hac qua ambulabam absconderunt laqueum mihi ut in hac ipsa scilicet uirtutum uia qua gradimur tendentes ad brabium supernae uocationis nostris elati successibus corruamus obligatisque pedibus animae nostrae concidamus cenodoxiae laqueis conpediti et ita fit ut qui aduersarii conflictu non potuimus superari nostri triumphi sublimitate uincamur seu certe quod est etiam aliud deceptionis ceptionis genus ut excedentes continentiae uel nostrae possibilitatis modum perseuerantiam nostri cursus infirmitate corporis intercedente perdamus Omnia uitia superata marcescunt et deuicta per singulos dies infirmiora redduntur et uel loco uel tempore minuuntur atque deferuent seu certe a contrariis uirtutibus dissidentia uel cauentur facilius uel uitantur hoc uero deiectum acrius resurgit ad luctam et cum putatur extinctum sua morte uiuacius conualescit cetera genera uitiorum eos tantum inpugnare solent quos in certamine superarint hoc uero suos uictores acrius insectatur quantoque fuerit ualidius elisum tanto uehementius uictoriae ipsius elatione congreditur et haec est subtilis inimici uersutia ut militem Christi propriis faciat telis obcumbere quem hostilibus armis superare non potuit Alia interdum uitia sicut diximus etiam locorum beneficio conquiescunt et materie peccati uel oportunitate eius et occasione subtracta lentescere solent et minui hoc uero cum fugiente deserta penetrat nec loco nouit excludi nec extrinsecus materie subtracta marcescere non enim aliunde quam uirtutum eius quem inpet it successibus animatur quaedam etiam processu temporis ut praefati sumus interdum molliuntur atque uanescunt huic longaeuitas nisi fuerit industria sollerti ac prudenti discretione fundata non solum non officit uerum etiam maiora nouit fomenta congerere uanitatis Postremo ceterae perturbationes a contrariis sibi uirtutibus dissidentes et ex aperto tamquam die claro bellantes et superantur facilius et cauentur haec autem inserta uirtutibus et acie permixta uelut in nocte caeca dimicans atrocius inopinatos decipit et incautos Ita namque Ezechiam regem Iudae uirum in omnibus consummatae iustitiae et sanctarum scripturarum testimonio conprobatum post innumera uirtutum praeconia uno elationis telo legimus fuisse deiectum et qui internicionem centum octoginta quinque milium de exercitu Assyriorum angelo sub nocte uastante una prece ualuit inpetrare uanitatis gloriatione superatur cuius ut praeteream uirtutum tam prolixum catalogum quem replicare perlongum est hoc unum dicam qui post indictum terminum uitae mortisque diem domini sententia praefinitum quindecim annis uitae metas excedere una oratione promeruit sole per decem gradus quos ad occasum tendens iam inlustrauerat reuertente qui lineas quas abscessu eius umbra subsequens occuparat suo rursum reditu fugans duplicatum diem uniuerso orbi contra fixas naturae leges inaudito miraculo praebuit post tanta tamque incredibilia signa post tam inmania documenta uirtutum qualiter fuerit successibus suis elisus audi scripturam narrantem in diebus inquit illis aegrotauit Ezechias usque ad mortem et orauit dominum et exaudiuit eum et dedit ei signum illud scilicet quod legimus de solis datum esse reditu per Esaiam prophetam in quarto Regnorum libro sed non inquit secundum beneficia quae acceperat retribuit ei quia eleuatum e st cor eius et facta est contra eum ira et contra Iudam et Hierusalem humiliatusque est postea eo quod exaltatum esset cor eius tam ipse quam habitatores Hierusalem et idcirco non uenit super eos ira domini in diebus Ezechiae quam perniciosus quam grauis elationis est morbus tantae iustitiae tantae uirtutes tanta fides atque deuotio quae naturam ipsam ac totius mundi leges inmutare meruerunt una elatione depereunt ita ut uniuersis uirtutibus suis ac si nec fuissent obliuioni traditis iram confestim domini suscepisset nisi eam resumpta humilitate placasset ut qui tam excelso meritorum fastigio elatione inpellente deciderat non nisi per eosdem rursum humilitatis gradus ad amissum culmen ascenderet uis aliud quoque exemplum similis ruinae percipere Ozias huius quem commemorauimus regis atauus in omnibus ipse quoque scripturae testimonio conlaudatus post ingentia uirtutum suarum praeconia post innumeros triumphos quos deuotionis ac fidei suae merito perpetrauit disce qualiter sit uanae gloriae elatione deiectus et egressum est inquit nomen Oziae propter quod auxiliaretur ei dominus et conroborasset illum et cum conroboratum esset eleuatum est cor eius in interitum suum et neglexit dominum deum suum cernis aliud exemplum ruinae grauissimae et conspicis duos uiros tam iustos tamque perfectos quam perniciosi rerum secundarum soleant esse successus ita ut qui non potuerunt aduersis frangi prosperis si incauti fuerint acrius elidantur et qui in conflictu atque acie mortis euasere discrimina tropaeis propriis triumphisque subcumbant Ideo apostolus monet nolite fieri inanis gloriae cupidi et dominus Pharisaeos castigans quomodo inquit uos potestis credere qui gloriam ab inuicem accipitis et gloriam quae a solo est deo non quaeritis de his et beatus Dauid cum interminatione dicit quoniam deus dissipauit ossa eorum qui hominibus placent Solet etiam incipientium mentes et eorum qui minus adhuc uel uirtute animi uel scientia profecerunt aut propter sonum uocis extollere quod scilicet modulatius psallant aut quod sint uel exesis carnibus uel corpore lautiores aut quod parentes diuites ac nobiles habeant uel quod militiam honoresque contempserint interdum etiam dignitates et opes quae forte ne adprehendi quidem aliquando potuissent persuadet quempiam perfacile fuisse adepturum si perseuerasset in saeculo uana spe etiam de incertis inflans eum et de his quae numquam possedit uelut qui ea contempserit gloria uanitatis extollens Nonnumquam uero clericatus gradum et desiderium presbyterii uel diaconatus inmittit quem si uel inuitus fuisset indeptus tanta expleturum sanctitate ac rigore depingit ut ceteris quoque sacerdotibus praebere potuerit sanetitatis exempla deinde multos non solum conuersationis forma uerum etiam doctrina sua sermoneque Iucraturum facit etiam in solitudine uel in cella commorantem diuersorum domos ac monasteria mente atque animo circumire et plurimorum conuersiones sub incitamento imaginariae exhortationis adquirere Agitur itaque infelix anima tali uanitate uelut profundissimo sopore delusa ut plerumque huiusmodi cogitationum inlecta dulcedine et his oppleta simulacris ne praesentes quidem actus uel fratres ualeat contemplari dum his quae cogitationum peruagatione uigilans somniauit delectatur inhaerere quasi ueris Memini cuiusdam senis cum in heremo Sciti commorarer qui cum ad cellam cuiusdam fratris gratia uisitatio nis adueniens ostio proximasset audissetque eum quiddam obmurmurantem intrinsecus paululum substitit cognoscere uolens quidnam de scripturis legeret uel sicut est moris operans memoriter recenseret cumque piissimus explorator aure diligenter adplicita curiosius auscultaret ita eum repperit huius spiritus inpugnatione pellectum ut in ecclesia facere se crederet exhortatorium plebi sermonem cumque subsistens senex audi sset eum finisse tractatum et mutato rursus officio celebrare uelut diaconum catechumenis missam tum demum pulsauit ostium qui egressus occurrensque seni ueneratione solita introducens que eum quam olim uenerit cogitationum suarum conscientia remordente perquirit ne scilicet diutius ad ostium stans iniuriam pertulisset ioculariter senex grateque respondit modo inquiens ueni quando tu missam catechumenis celebrabas Haec idcirco inserere huic opusculo necessarium duxi ut de inpugnationum ui atque ordine uitiorum quibus miserabilis anima laceratur non solum ratione sed etiam exemplis instructi ad deuitandos laqueos et multiplices decipulas inimici cautiores esse possimus ita namque indifferernter haec ab Aegyptiis patribus proferuntur in medium ut omnium uitiorum certamina uel illa quae patiuntur uel quae passuri sunt iuniores relatione sua tamquam qui adhuc ea sustineant apud eos detegant atque denudent quo exponentibus eis inlusiones omnium passionum quaecumque incipientium sunt ac feruentium spiritu conluctationum suarum arcana cognoscant et ea tamquam in speculo contemplantes et causas uitiorum quibus pulsantur et remedia doceantur futurorum quoque certaminum congressibus antequam superueniant eruditi qualiter praecauere et occurrere eis uel confligere debeant instruantur ut solent peritissimi medicorum non solum mederi praesentibus morbis uerum etiam futuris peritia sagaci occurrere eosque praeceptis uel poculis salutaribus praeuenire ita hi quoque uerissimi animarum medici emersuras ualitudines cordium spiritali conlatione uelut quodam caelesti antidoto praenecantes in iuniorum mentibus non patiuntur adulescere aperientes eis et causas inminentium passionum et remedia sanitatum Quapropter haec est antiquitus patrum permanens nunc usque sententia quam proferre sine mea confusione non potero qui nec germanam uitare nec episcopi euadere manus potui omnimodis monachum fugere debere mulieres et episcopos neuter enim sinit eum quem semel suae familiaritati deuinxerit uel quieti cellae ulterius operam dare uel diuinae theoriae per sanctarum rerum intuitum purissimis oculis inhaerere Ideoque athleta Christi qui uerum ac spiritalem agonem legitime certare desiderat hanc multiformem uariamque bestiam omnimodis superare festinet quam nobis ex omni parte uelut multiplicem nequitiam occurrentem tali remedio poterimus euadere ut cogitantes illud Dauiticum eloquium dominus dissipauit ossa eorum qui hominibus placent primitus nihil proposito uanitatis et inanis gloriae capiendae gratia nosmet ipsos facere permittamus deinde ea quae bono initio fecerimus obseruatione simili custodire nitamur ne omnes laborum nostrorum fructus post inrepens cenodoxiae morbus euacuet quidquid etiam in conuersatione fratrum minime communis usus recipit uel exercet omni studio ut iactantiae deditum declinemus et ea quae nos possunt inter ceteros notabiles reddere ac ueluti solis facientibus laus apud homines sit conquirenda uitemus his enim uel maxime indiciis cenodoxiae letale contagium nobis inhaerere monstrabitur quod facillime poterimus effugere si consideremus non solum fructus laborum nostrorum nos penitus amissuros quoscumque cenodoxiae proposito fecerimus sed etiam reos magni criminis factos aeterna supplicia ueluti sacrilegos soluturos utpote qui ad iniuriam dei opus quod eius obtentu nos oportuit agere hominum gratia maluimus exercere ab eo qui occultorum est conscius homines deo et gloriam mundi gloriae domini praetulisse conuicti 