Duplici igitur hoc quo diximus cingulo Christi miles accinctus interim qui modus canonicarum orationum psalmorumque sit in partibus Orientis a sanctis patribus antiquitus statutus agnoscat de qualitate uero earum uel quemadmodum orare secundum apostoli sententiam sine intermissione possimus suis in locis cum seniorum conlationes coeperimus exponere quantum dominus donauerit proferemus Multos namque per alias conperimus regiones pro captu mentis suae habentes quidem ut ait apostolus zelum dei sed non secundum scientiam super hac re diuersos typos ac regulas sibimet constituisse quidam enim uicenos seu tricenos psalmos et hos ipsos antiphonarum protelatos melodiis et adiunctione quarundam modulationum debere dici singulis noctibus censuerunt alii etiam hunc modum excedere temptauerunt nonnulli decem et octo atque in hunc modum di uersis in locis diuersum canonem cognouimus institutum totque propemodum typos ac regulas uidimus usurpatas quot etiam monasteria cellasque conspeximus sunt quibus in ipsis quoque diurnis orationum officiis id est tertia sexta nonaque id uisum est ut secundum horarum modum in quibus haec deo redduntur obsequia psalmorum etiam et orationum putarent numerum coaequandum nonnullis placuit senarium numerum singulis diei conuentibus deputari quapropter necessarium reor antiquissimam patrum proferre in medium constitutionem quae nunc usque per totam Aegyptum a dei famulis custoditur quo nouelli monasterii in Christo rudis infantia antiquissimorum potius patrum uetustissimis institutionibus inbuatur Itaque per uniuersam Aegyptum et Thebaidem ubi monasteria non pro uniuscuiusque renuntiantis instituuntur arbitrio sed per successiones ac traditiones maiorum usque in hodiernum diem uel permanent uel mansura fundantur legitimum orationum modum in uespertinis conuentibus seu nocturnis uigiliis uidimus retentari non enim quisquam conuenticulo fratrum sed ne sibi quidem ipsi praeesse conceditur priusquam non solum uniuersis facultatibus suis reddatur externus sed ne sui quidem ipsius esse se dominum uel potestatem habere cognoscat ita namque renuntiantem huic mundo quibuslibet facultatibus ac diuitiis praeditum necesse est coenobii commorationem expetere ut in nullo sibi ex his quae reliquit aut intulit monasterio blandiatur sic oboedire cunctis ut redeundum sibi secundum sententiam domini ad infantiam pristinam nouerit nihil sibi consideratione aeui uel annorum numerositate praesumens quam in saeculo inaniter consumptam se reputat perdidisse sed pro rudimentorum merito et tirocinii nouitate quam se gerere in Christi militia recognoscit subdere se etiam iunioribus non moretur operis quoque ac sudoris adsuetudinem ita subire conpellitur ut propriis manibus iuxta apostoli praeceptum cotidianum uictum uel suis usibus uel aduenientum necessitatibus parans et fastus uitae praeteritae possit et delicias obliuisci et humilitatem cordis contritione laboris adquirere ideoque nullus congregationi fratrum praefuturus eligitur priusquam idem qui praeficiendus est quid obtemperaturis oporteat imperari oboediendo didicerit et quid iunioribus tradere debeat institutis seniorum fuerit adsecutus bene enim regere uel regi sapientis esse pronuntiant summumque donum et gratiam sancti spiritus esse definiunt nam neque salutaria praecepta quempiam posse obtemperantibus praestituere nisi eum qui prius uniuersis uirtutum disciplinis fuerit instructus nec oboedire quemquam seniori posse nisi eum qui consummatus timore dei et humilitatis fuerit uirtute perfectus ideoque diuersitates typorum ac regularum per ceteras prouincias cernimus usurpatas quod plerumque seniorum institutionis expertes monasteriis praeesse audemus et abbates nos ante quam discipulos professi quod libitum fuerit statuimus promptiores nostrorum inuentorum exigere custodiam quam examinatam maiorum seruare doctrinam sed dum orationum modum qui potissimum debeat custodiri uolumus explicare institutis patrum auidius prouocati narrationem quam suis reseruabamus locis praepropero excessu praeuenimus nunc itaque ad propositum reuertamur Igitur per uniuersam ut diximus Aegyptum et Thebaidem duodenarius psalmorum numerus tam in uespertinis quam in nocturnis sollemnitatibus custoditur ita dumtaxat ut post hunc duae lectiones ueteris scilicet ac noui testamenti singulae subsequantur qui modus antiquitus constitutus idcirco per tot saecula penes cuncta illarum prouinciarum monasteria intemeratus nunc usque perdurat quia non humana adinuentione statutus a senioribus adfirmatur sed caelitus angeli magisterio patribus fuisse delatus Nam cum in primordiis fidei pauci quidem sed probatissimi monachorum nomine censerentur qui sicut a beatae memoriae euangelista Marco qui primus Alexandriae urbi pontifex praefuit normam suscepere uiuendi non solum illa magnifica retinebant quae primitus ecclesiam uel credentium turbas in actibus apostolorum legimus celebrasse multitudinis scilicet credentium erat cor et anima una nec quisquam eorum quae possidebat aliquid suum esse dicebat sed erant illis omnia communia quotquot enim possessores agrorum aut domorum erant uendentes adferebant pretia eorum quae uendebant et ponebant ante pedes apostolorum diuidebatur autem singulis prout cuique opus erat uerum etiam his multo sublimiora cumulauerant etenim secedentes in secretiora suburbiorum loca agebant uitam tanto abstinentiae rigore districtam ut etiam his qui erant religionis externi stupori esset tam ardua conuersationis eorum professio eo enim feruore diuinarum scripturarum lectionibus orationique et operi manuum diebus ac noctibus incubabant ut ne escarum quidem adpetitus uel memoria nisi alio tertioue die corporis interpellaret inedia cibumque ac potum non tam desideratum quam necessarium sumerent et ne hunc quidem ante solis occasum ut tempus lucis cum spiritalium meditationum studiis curam uero corporis cum nocte sociarent aliaque his multo sublimiora perficerent de quibus etiam is qui minus indigenarum relatione cognouit ecclesiastica historia poterit edoceri ea igitur tempestate cum ecclesiae illius primitiuae per fectio penes successores suos adhuc recenti memoria inuiolata duraret feruensque paucorum fides necdum in multitudinem dispersa tepuisset uenerabiles patres peruigili cura posteris consulentes quinam modus cotidiano cultui per uniuersum fraternitatis corpus decerni deberet tractaturi conueniunt ut hereditatem pietatis ac pacis etiam successoribus suis absolutam ab omni dissensionis lite transmitterent uerentes scilicet ne qua in cotidianis sollemnitatibus inter uiros eiusdem culturae consortes dissonantia uel uarietas exorta quandoque in posterum erroris uel aemulationis seu schismatis noxii germen emitteret cumque pro suo unusquisque feruore infirmitatis inmemor alienae id statui debere censeret quod contemplatione fidei ac roboris sui facillimum iudicabat parum discutiens quid generaliter plenitudiniI nitudini fratrum possibile esset in qua necesse est infirmorum quoque partem maximam repperiri diuersoque modo enormem psalmorum numerum instituere pro animi sui uirtute certarent et alii quinquagenos alii sexagenos psalmos nonnulli uero ne hoc quidem numero contenti excedi eum debere censerent essetque que inter eos pro religionis regula piae contentionis sancta diuersitas ita ut tempus sollemnitatis uespertinae sacratissimae succederet quaestioni cotidianos orationum ritus uolentibus celebrare unus in medium psalmos domino cantaturus exsnrgit cumque sedentibus cunctis ut est moris nunc usque in Aegypti partibus et in psallentis uerba omni cordis intentione defixis undecim psalmos orationum interiectione distinctos contiguis uersibus parili pronuntiatione cantasset duodecimum sub alleluiae responsione consummans ab uniuersorum oculis repente subtractus quaestioni pariter et caerimoniis finem inposuit Exhinc uenerabilis patrum senatus intellegens angeli magisterio congregationibus fratrum generalem canonem non sine dispensatione domini constitutum decreuit hunc numerum tam in uespertinis quam in nocturnis conuenticulis custodiri quibus lectiones geminas adiungentes id est unam ueteris et aliam noui testamenti tamquam a se eas traditas et uelut extraordinarias uolentibus tantum ac diuinarum scripturarum memoriam possidere adsidua meditatione studentibus addiderunt in die uero sabbati uel dominico utrasque de nouo recitant testamento id est unam de apostolo uel actibus apostolorum et aliam de euangeliis quod etiam totis Quinquagensimae diebus faciunt hi quibus lectio curae est seu memoria scripturarum Has igitur praedictas orationes hoc modo incipiunt atque consummant ut finito psalmo non statim ad incuruationem genuum conruant quemadmodum facimus in hac regione nonnulli qui necdum bene finito psalmo in orationem procumbere festinamus ad celeritatem missae quantocius properantes cuius dum uolumus excedere modum qui antiquitus a maioribus statutus est subputantes residuorum psalmorum numerum ad finem tendere perurguemur de refectione potius lassi corporis cogitantes quam orationis utilitatem et commoda requirentes apud illos ergo non ita est sed antequam flectant genua paulisper orant et stantes in supplicatione maiorem temporis partem expendunt itaque post haec puncto breuissimo procidentes humi uelut adorantes tantum diuinam clementiam summa uelocitate consurgunt ac rursus erecti expansis manibus eodem modo quo prius stantes orauerant suis precibus inmorantur humi namque diutius procumbentem non solum cogitationibus aiunt uerum etiam somno grauius inpugnari quod etiam nos uerum esse utinam non experimentis et cotidiana consuetudine nosceremus qui saepenumero hanc eandem incuruationem membrorum non tam orationis quam refectionis obtentu in terram prostrati optamus diutius prolongari cum autem is qui orationem collecturus est e terra surrexerit omnes pariter eriguntur ita ut nullus nec antequam inclinetur ille genu flectere nec cum terra surrexerit remorari praesumat ne non tam secutus fuisse illius conclusionem qui precem colligit quam suam celebrasse credatur Illud etiam quod in hac prouincia uidimus ut uno l cantante in clausula psalmi omnes adstantes concinant cum clamore gloria patri et filio et spiritui sancto nusquam per omnem Orientem audiuimus sed cum omnium silentio ab eo qui cantat finito psalmo orationem succedere hac uero glori glorificatione trinitatis tantummodo solere antiphona terminari I Et quia nos ad orationum canonicarum modum consequenter institutorum ordo prouexit quarum pleniorem tractatum licet in conlationes seniorum reseruemus ibidem plenius digesturi cum de earum qualitate seu iugitate uerbis eorum disserere coeperimus necessarium tamen reor pro oportunitate loci ac narrationis ipsius quoniam ita obtulit sese occasio etiam in praesenti pauca praestringere ut formantes interim exnrioris hominis motus et uelut quaedam nunc orationis fundamenta iacientes minore post haec labore cum coeperimus de statu interioris hominis disputare orationum quoque eius fastigia construamus illud ante omnia prouidentes ut si nos ab illa narratione quam cupimus oportune deo uolente digerere praeueniens uitae nostrae finis excluserit uel initia uobis rei praesertim tam necessariae hoc opere relinquamus quibus pro ardore desiderii totum tardum est ut dum nobis huius commorationis tribuuntur indutiae saltim quasdam tantisper orationum lineas praesignemus quibus hi uel maxime qui in coenobiis commorantur ualeant aliquatenus informari simul etiam prospicientes his qui forsitan huic tantummodo occursuri libro ad illum peruenire non poterunt ut instructione huius erga orationis qualitatem uel ei parte repperiantur inbuti et quemadmodum sunt de habitu et amictu exterioris hominis instituti ita etiam qualiter eum ad offerenda spiritalia sacrificia debeant exhibere non nesciant siquidem hi libelli quos in praesenti cudere domino adiuuante disponimus ad exterioris hominis obseruantiam et institutionem coenobiorum conpetentius aptabuntur illi uero ad disciplinam interioris ac perfectionem cordis et anachoretarum uitam atque doctrinam potius pertinebunt cum igitur praedictas sollemnitates quas illi synaxis uocant celebraturi conueniunt tantum praebetur a cunctis silentium ut cum in unum tam numerosa fratrum multitudo conueniat praeter illum qui consurgens psalmum decantat in medio nullus hominum penitus adesse credatur ac praecipue cum consummatur oratio in qua non sputus emittitur non excreatio obstrepit non tussis intersonat non oscitatio somnolenta dissutis malis et hiantibus trahitur nulli gemitus nulla suspiria etiam adstantes inpeditura promuntur non ulla uox absque sacerdotis precem concludentis auditur nisi forte haec quae per excessum mentis claustra oris effugerit quaeque insensibiliter cordi obrepserit inmoderato scilicet atque intolerabili spiritus feruore succenso dum ea Quae ignita mens in semet ipsa non praeualet continere per ineffabilem quendam gemitum ex intimis pectoris sui conclauibus euaporare conatur illum uero qui constitutus in tepore mentis cum clamore supplicat aut aliquid horum quae praediximus e faucibus suis emittit ac praecipue oscitationibus praeuenitur dupliciter peccare pronuntiant primo quod orationis suae reus sit quod eam uidelicet neglegenter offerat secundo quod indisciplinato strepitu pitu alterius quoque qui forsitan intentius orare potuit intercipit sensum ideoque praecipiunt eam celeri fine concludi ne forte inmorantibus nobis in ea redundantia quaedam sputi seu flegmatis interrumpat nostrae orationis excessum et idcirco dum adhuc feruet uelut e faucibus inimici uelociter rapienda eat qui procul dubio cum sit nobis semper infestus tunc maxime adsistit infestior cum contra se offerre nos preces domino uelle peruiderit cogitationibus seu diuersis umoribus excitatis abducere mentem nostram a supplicationis intentione festinans et per hoc eam tepefacere a coepto feruore contendens quamobrem utilius censent breues quidem orationes sed creberrimas fieri illud quidem ut frequentius deum deprecantes iugiter eidem cohaerere possimus hoc uero ut insidiantis diaboli iacula quae infligere nobis tunc praecipue cum oramus insistit succincta breuitate uitemus Et idcirco ne psalmos quidem ipsos quos in congregatione decantant continuata student pronuntiatione concludere sed eos pro numero uersuum duabus uel tribus intercisionibus cum orationum interiectione diuisos distinctim particulatimque consummant non enim multitudine uersuum sed mentis intellegentia delectantur illud tota uirtute sectantes psallam spiritu psallam et mente ideoque utilius habent decem uersus cum rationabili adsignatione cantari quam totum psalmum cum confusione mentis effundi quae nonnumquam pronuntiantis festinatione generatur dum residuorum psalmorum qui decantandi sunt modum numerumque considerans non distinctionem sensuum audientibus studet pandere sed ad finem synaxeos properat peruenire denique si quispiam iuniorum uel pro feruore spiritus uel pro eo quod necdum institutus est coeperit modum decantationis excedere psallentis progressio senioris interciditur plausu quem dans manu sua in sedili quo sedet cunctos facit ad orationem consurgere illud omnimodis prouidens ne quod taedium sedentibus generetur prolixitate psalmorum qua is qui decantat non modo per se ipsum intellegentiae fructum amittat sed etiam per illos incidat detrimentum quos fastidium synaxeos nimietate sua fecit incurrere illud quoque apud eos omni oDseruantia custoditur ut in responsione alleluiae nullus dicatur psalmus nisi is qui in titulo suo alleluiae inscriptione praenotatur praedictum uero duodenarium psalmorum numerum ita diuidunt ut si duo fuerint fratres senos psallant si tres quaternos si quattuor ternos quo numero numquam minus in congregatione decantant ac perinde quantalibet multitudo conuenerit numquam amplius psallunt in synaxi quam quattuor fratres Hunc sane canonicum quem praediximus duodenarium psalmorum numerum tali corporis quiete releuant ut has easdem congregationum sollemnitates ex more celebrantes absque eo qui dicturus in medium psalmos surrexerit cuncti sedilibus humillimis insidentes a uoce psallentis omni cordis intentione dependeant ita namque ieiuniis et operatione totius diei noctisque lassescunt ut nisi huiuscemodi refectione adiuuentur ne hunc quidem numerum stantes explere praeualeant nullum etenim tempus ab operis exercitatione uacuum transire concedunt quia non solum ea quae diei splendor admittit omni instantia manibus exercere contendunt sed etiam illa operationum genera sollicita mente perquirunt quae ne ipsius quidem noctis densissimae tenebrae ualeant inpedire credentes se tanto M sublimiorem spiritalium contemplationum puritate mentis intuitum quaesituros quanto deuotius fuerint erga operis studium ac laboris intenti et idcirco mediocrem canonicarum orationum numerum iudicant diuinitus moderatum ut ardentioribus fide spatium quo se uirtutis eorum infatigabilis cursus extenderet seruaretur et nihilominus fessis aegrisque corporibus minime gigneretur de nimietate fastidium ideoque cum fuerint oratiot num canonicarum functiones ei more finitae unusquisque ad suam recurrens cellulam quam aut solus aut cum alio tantum inhabitare permittitur quem scilicet societas operationis uel discipulatus et disciplinae inbutio copulauit uel certe quem similitudo uirtutum conparem fecit idem rursus orationum officium uelut peculiare sacrificium studiosius celebrant nec ulterius quisquam eorum in requiem somni resoluitur donec superueniente diei splendore nocturno operi ac meditationi operatio diurna succedat Quem laborem praeter illam rationem qua tota industria adnitentes sacrificium deo de fructu manuum suarum offerre se credunt duabus ei causis cum omni obseruatione custodiunt quod nos quoque si perfectioni studemus eadem diligentia conuenit obseruare prima ne forte purificationem nostram nocturnis psalmis et orationibus adquisitam inuidus inimicus liuens puritati nostrae cui maxime semper insidiatur et indesinenter infestus est quadam somni inlusione contaminet qui post illam satisfactionem quam pro neglegentiis seu ignorationibus nostris obtulimus et confessionis nostrae ueniam profusis gemitibus inploratam sollicitius nos si tempus quietis inuenerit maculare festinat tunc praecipue fiduciam nostram deicere atque eneruare contendens cum feruentius nos ad deum tendere orationum nostrarum puritate peruiderit ita ut nonnumquam quos per totum noctis spatium sauciare non potuit sub illius horae breuissimo tempore dehonestare conetur secunda uero quod tametsi nulla talis uerenda diaboli emergat inlusio intercedens etiam purus sopor inertiam monacho mox euigilaturo parturiat segnemque torporem inferens menti per totum diei spatium uigorem eius obtundat illamque hebetet perspicaciam sensus et pinguedinem cordis exhauriat quae nos possit per totum diem aduersus omnes insidias inimici cautiores robustioresque seruare quamobrem canonicis uigiliis priuatae ab eis subiunguntur excubiae ac maiore illis obseruatione succedunt ut et illa purificatio quae psalmis est et orationibus adquisita non pereat et intentior sollicitudo diligentius nos per diem custoditura praeparetur medit atione nocturna Et idcirco eas cum adiectione operis exsequuntur ne uelut otiosis ualeat somnus inrepere sicut enim nullum ferme ab eis otii tempus excipitur ita ne meditationi quidem spiritali finis inponitur nam pariter exercentes corporis animaeque uirtutes exterioris hominis stipendia cum emolumentis interioris exaequant lubricis motibus cordis et fluctuationi cogitationum instabili operum pondera uelut quandam tenacem atque inmobilem anchoram praefigentes cui uolubilitas ac peruagatio cordis innexa intra claustra cellae uelut in portu fidissimo ualeat contineri atque ita spiritali meditationi tantum et custodiae cogitationum intenta non modo ad consensum prauae cuiusque suggestionis peruigilem mentem conruere non sinat uerum etiam ab omni superflua otiosaque cogitatione custodiat ita ut quid ex quo pendeat haud facile possit a quoquam discerni id est utrum propter meditationem spiritalem incessabile manuum opus exerceant an propter operis iugitatem tam praeclarum spiritus profectum scientiaeque lumen adquirant Finitis igitur psalmis et cotidiana congregatione sicut superius memorauimus absoluta nullus eorum uel ad modicum subsistere aut sermocinari audet cum altero sed ne per totum quidem diei spatium cellam suam progredi aut deserere opus quod in ea solitus est exercere praesumit nisi forte cum fuerint ad officium necessarii cuiusque operis euocati quod ita explent foras egressi ut nulla inter eos sermocinatio penitus conseratur sed sic unusquisque opus exsequitur iniunctum ut psalmum uel scripturam quamlibet memoriter recensendo non solum conspirationi noxiae uel consiliis prauis sed ne otiosis quidem conloquiis ullam copiam uel tempus inpertiat oris pariter et cordis officio in meditatione spiritali iugiter occupato summa namque obseruantia custoditur ne quisquam cum alio ac praecipue iuniores uel ad punctum temporis pariter substitisse aut uspiam secessisse uel manus suas inuicem tenuisse deprehendantur si qui uero contra huius regulae disciplinam reperti fuerint aliquid ex his quae interdicta sunt admisisse ut contumaces ac praeuaricatores mandatorum non leuis culpae rei pronuntiati suspicione etiam coniurationis prauique consilii carere non poterunt quam culpam nisi in unum cunctis fratribus congregatis publica diluerint paenitentia orationi fratrum nullus eorum interesse permittitur Sane si quis pro admisso quolibet delicto fuerit ah oratione suspensus nullus cum eo prorsus orandi habet licentiam antequam summissa in terram paenitentia reconciliatio eius et admissi uenia coram fratribus cunctis publice fuerit ab abbate concessa ob hoc namque tali obseruantia semet ipsos ab orationis eius consortio segregant atque secernunt quod credunt eum qui ab oratione suspenditur secundum apostolum tradi Satanae et quisquis orationi eius antequam recipiatur a seniore inconsiderata pietate permotus communicare praesumpserit conplicem se damnationis eius efficiat tradens scilicet semet ipsum uoluntarie Satanae cui ille pro sui reatus emendatione fuerat deputatus in eo uel maxime grauius crimen incurrens quod cum illo se uel confabulationis uel orationis communione miscendo maiorem illi generet insolentiae fomitem et contumaciam delinquentis in peius enutriat perniciosum namque solacium tribuens cor eius magis magisque faciet indurari nec humiliari eum sinet ob quod fuerat segregatus et per hoc uel increpationem senioris non magni pendere uel dissimulanter de satisfactione et uenia cogitare Is autem cui religiosi conuentus commonitio uel synaxeos cura committitur non passim ut libitum est nec prout nocte fuerit expergefactus aut oportunitas eum somni proprii seu insomnii cohortatur fratres etiam ad cotidianas uigilias exsuscitare praesumit sed quamuis eum consuetudo diurna hora solita euigilare conpellat tamen sollicite frequenterque stellarum cursu praestitutum congregationis tempus explorans ad orationum eos inuitat officium ne in utroque inueniatur incautus si uel obpressus somno statutam noctis transgrediatur horam uel eandem dormiturus atque ad somnum festinus anticipet et non tam officio spiritali uel quieti omnium deseruisse quam requiei suae satisfecisse credatur XVIII Hoc quoque nosse debemus a uespera sabbati quae lucescit in diem dominicum usque in uesperam sequentem apud Aegyptios genua non curuari sed ne totis quidem Quinquagensimae diebus nec custodiri in eis ieiuniorum regulam quarum rerum ratio suo loco in conlationibus seniorum cum dominus iusserit exponetur nunc propositum nobis est causas tantummodo breui narratione percurrere ne castigatum modum uolumen excedens aut fastidio legentem oneret aut labore 