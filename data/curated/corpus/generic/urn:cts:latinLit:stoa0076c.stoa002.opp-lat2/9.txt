Quinto nobis certamine edacis tristitiae stimuli retundendi sunt quae si passim per singulos incursus incertos ac uarios casus obtinendi animam nostram habuerit facultatem ab omni nos per momenta singula separat diuinae contemplationis intuitu ipsamque mentem ab uniuerso puritatis statu deiectam funditus labefactat ac deprimit non orationes eam explere cum solita cordis alacritate permittit non sacrarum lectionum sinit remediis incubare tranquillum quoque ac mitem fratribus esse non patitur et ad cuncta operationum uel religionis officia inpatientem et asperum reddit omnique perdito salubri consilio et cordis constantia proturbata uelut amentem facit ei ebrium sensum frangitque et obruit desperatione poenali Quamobrem non minore prospectu si spiritalis agonis certamina legitime cupimus desudare hic quoque nobis curandus est morbus sicut enim tinea uestimento et uermis ligno ita tristitia uiri nocet cordi satis euidenter ac proprie uim noxii huius ac perniciosi uitii spiritus diuinus expressit Uestimentum namque esu tinearum adtactum nullius pretii uel honesti usus poterit ulterius habere commercium totidemque lignum uermibus exaratum non iam ad ornatum uel mediocris aedificii sed ad conbustionem ignis merebitur deputari ita igitur et anima quae edacissimis tristitiae morsibus deuoratur inutilis erit uel uestimento illi pontificali quod unguentum spiritus sancti de caelo descendens prius in barbam Aaron deinde in oram suam solere suscipere sancti Dauid uaticinio perhibetur secundum illud sicut unguentum in capite quod descendit in barbam Aaron quod descendit in oram uestimenti eius sed nec ad structuran templi illius spiritalis atque ornatum poterit pertinere cuius Paulus architectus sapiens posuit fundamenta dicens uos estis templum dei et spiritus dei habitat in nobis cuius qualia sint ligna sponsa describit in Cantico Canticorum trabes inquiens nostrae cupressus tigna domorum nostrarum cedri et idcirco huiusmodi ad templum dei lignorum genera deliguntur quae sunt et bonae fragrantiae et inputribilia quaeque nec corruptelae uetustatis nec esui uermium ualeant subiacere Nonnumquam tamen irae praecedentis uitio subsequi seu concupiscentiae lucriue cuiusdam minus indepti generari solet cum se harum rerum quadam spe mente concepta quis uiderit excidisse interdum uero etiam nullis exsistentibus causis quibus ad hanc labem conruere prouocemur inimici subtilis instinctu tanto repente maerore deprimimur ut ne carorum quidem ac necessariorum nostrorum aduentum solita suscipere adfabilitate possimus et quidquid ab eis conpetenti fuerit confabulatione prolatum inportunum nobis ac superfluum iudicetur nullaque eis reddatur a nobis grata responsio uniuersos cordis nostri recessus felle amaritudinis occupante Unde manifestissime conprobatur non semper nobis aliorum uitio commotionum stimulos excitari sed potius nostro qui reconditas in nobismet ipsis habemus offensionum causas ac seminaria uitiorum quae cum mentem nostram temptationum imber adluerit in germina confestim fructusque prorumpunt Numquam enim quis alterius uitio lacessitus peccare conpellitur si repositam materiem delictorum in suo corde non habeat nec tunc subito quispiam deceptus esse credendus est cum conspecta mulieris forma in barathrum concupiscentiae turpis inciderit sed potius occultos ac latentes medullitus morbos occasione uisus in superficiem tunc fuisse productos Ideoque creator omnium deus opificii sui curationem prae omnibus noscens et quia non in aliis sed in nobismet ipsis offensionum radices causaeque consisterent non deserenda praecepit fratrum consortia nec uitari eos quos laesos a nobis uel a quibus nos arbitramur offensos sed deliniri iubet sciens perfectionem cordis non tam separatione hominum quam patientiae uirtute conquiri quae firme possessa sicut potest nos etiam cum his qui oderunt pacem pacificos conseruare ita si parta non fuerit ab his quoque qui perfecti ac meliores nobis sunt facit iugiter dissidere occasiones enim commotionum ob quas eos quibus iungimur deserere festinamus in conuersatione humana deesse non poterunt et idcirco tristitiae causas ob quas a prioribus separamur non euadimus sed mutamus Procurandum itaque nobis est ut nostra potius emenlare uitia et mores corrigere festinemus quae procul dubio li fuerint emendata non dicam cum hominibus sed etiam cum feris ac beluis facillime nobis conueniet secundum illud quod n libro beati Iob dicitur bestiae enim ferae pacatae erunt tibi extrinsecus quippe uenientia non uerebimur offendicula nec ulla poterunt scandala nobis de foris inferri si in nobis met ipsis intus radices eorum receptae insprtaeque non fuerint pax enim multa diligentibus nomen tuum et non est illis scandalum Est etiam aliud detestabilius tristitiae genus quod no correctionem uitae nec emendationem uitiorum sed perniciosis simam desperationem animae inicit delinquenti quod nec Cain fecit post fratricidium paenitere nec ludam post fratricidium ad satisfactionis remedia festinare sed ad suspendium laque sua desperatione pertraxit Ideoque utilis nobis una re tantum tristitia iudicandas est cum hanc uel paenitudine delictorum uel desiderio perfectionis accensi uel futurae beatitudinis contemplatione concipimus de qua et beatus apostolus quae secundum deum est inquit tristitia paenitentiam ad salutem stabilem operatur saeculi autem tristitia mortem operatur Sed illa tristitia quae paenitentiam ad salutem stabilem operatur oboediens est adfabilis humilis mansueta suauis ac patiens utpote ex dei caritate descendens et ad omnem dolorem corporis ar spiritus contritionem infatigabilite semet ipsam desiderio perfectionis extendens et quodammodo laeta ac spe profectus sui uegeta cunctam adfabilitatis et longanimitatis retinet suauitatem habens in semet ipsa omnes fructus spiritus sancti quos enumerat idem apostolus fructus autem spiritus est caritas gaudium pax longanimitas bonitas benignitas fides mansuetudo continentia haec uero asperrima inpatiens dura plena rancore et maerore infructuoso ac desperatione poenali eum quem conplexa fuerit ab industria ac salutari dolore frangens ac reuocans utpote inrationabilis et intercipiens non solum orationum efficaciam uerum etiam uniuersos quos praediximus fructus spiritales euacuans quos nouit illa conferre Quapropter absque illa quae uel pro salutari paenitentia uel pro studio perfectionis seu pro desiderio suscipitur futurorum omnis tristitia tamquam saeculi et quae mortem inferat aequaliter repellenda est ac sicut fornicationis spiritus seu filargyriae uel irae de nostris cordibus penitus extrudenda Hanc ergo perniciosissimam passionem ita de nobis expellere poterimus ut mentem nostram spiritali meditatione iugiter occupatam futura spe et contemplatione repromissae beatitudinis erigamus hoc enim modo uniuersa tristitiarum genera siue quae ex praecedente ira descendunt siue quae amissione lucri uel detrimento inlato nobis adueniunt seu de inrogata generantur iniuria siue quae de inrationabili mentis confusione procedunt seu quae letalem desperationem nobis inducunt ualebimus superare cum aeternarum rerum ac futurarum intuitu semper laeti atque inmobiles perdurantes nec casibus deiecti praesentibus nec prosperis fuerimus elati utraque uelut caduca et mox transeuntia contemplantes 