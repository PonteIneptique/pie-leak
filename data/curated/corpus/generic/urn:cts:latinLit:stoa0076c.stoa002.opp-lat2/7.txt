Tertius nobis conflictus est aduersus filargyriam quam nos amorem pecuniarum possumus appellare peregrinum bellum et extra naturam nec aliunde in monacho sumens principium quam de corruptae ac torpidae mentis ignauia et plerumque initio abrenuntiationis male arrepto et erga deum tepido amore fundato cetera namque uitiorum incitamenta humanae inserta naturae uelut ingenita uidentur in nobis habere principia et quodammodo inuiscerata carni ipsique propemodum coaeua natiuitati discretionem boni malique praeueniunt et licet prima arripiant hominem longo tamen labore uincuntur Hic uero morbus posterius superueniens et extrinsecus accedens animae quanto facilius caueri potest ac respui tanto neglectus et intromissus semel cordi fit perniciosior cunctis difficiliusque propellitur malorum namque omnium efficitur radix multiplices fruticans fomites uitiorum Ut puta carnis simplices motus nonne uidemus non solum in pueris in quibus adhuc innocentia boni malique praeuenit discretionem uerum in paruulis atque lactantibus qui cum ne initium quidem ullius libidinis in semet ipsis habeant motus carnis naturali incitamento sibi inesse designant irae quoque aculeos truces nonne similiter in paruulis iam uigere conspicimus et antequam patientiae uirtutem agnoscant iniuriis eos cernimus commoueri et uerborum sentire etiam per iocum contumelias inrogatas ac nonnumquam cum desint uires uoluntas tamen ultionis ira instigante non deest nec hoc dico quo uocem naturam conditionis in culpam sed quo adseram motus hos qui procedunt ex nobis quosdam quidem utilitatis causa nobis insertos quosdam uero neglegentiae uitio ac malae uoluntatis arbitrio extrinsecus introduci namque hi quos supra diximus motus carnales ob reparationem subolis et posteritatis propaginem suscitandam utiliter sunt corpori nostro prouidentia creatoris inserti non ad perpetranda flagitia stuprorum et adulteria quae legis etiam auctoritate damnantur irae etiam aculeos nonne saluberrime nobis intellegimus adtributos ut nostris uitiis et erroribus indignantes uirtutibus potius ac spiritalibus studiis occupemur omnem caritatem deo et patientiam nostris fratribus exhibentes tristitiae quoque utilitas quanta sit nouimus quae inter cetera uitia cum in contrarium affectum est mutata numeratur est enim et secundum dei timorem pernecessaria et secundum saeculum admodum perniciosa ut docet apostolus dicens quae enim secundum deum est tristitia paenitentiam ad salutem stabilem operatur saeculi autem tristitia mortem operatur Non ergo si dixerimus hos motus a creatore nobis insertos ex eo culpabilis ille uidebitur si nequiter his abusi maluerimus eos ad noxia potius ministeria detorquere et uelimus pro infructuosis ac saecularibus lucris non pro salutari paenitentia et uitiorum correctione tristari uel certe si non nobismet ipsis utiliter sed contra interdictum domini nostris fratribus irascamur et si ferrum quis ad necessarium et utile ministerium contributum ad necem uoluerit insontium detorquere uere non ex hoc infamabit materiae conditorem si quod ille ad usum bene uiuendi aptum ac necessarium praestitit iste hoc usus est ad nocendum Dicimus tamen quaedam uitia sine ulla praecedente naturali occasione concrescere sed solius corruptae ac malae uoluntatis arbitrio ut est inuidiae ipsiusque etiam filargyriae quae cum nulla habeant in nobis de naturali instinctu principia extrinsecus contrahuntur quae tamen quantum facilia sunt ad cauendum et oportuna ad declinandum tantum occupatam mentem atque possessam miseram faciunt uixque ad sanitatis concedunt remedia peruenire siue quod non merentur curari celeri medicina qui ab his sauciati sunt quos uel ignorare uel uitare uel facillime uincere potuerunt uel certe quod male fundati uirtutum structuram et perfectionis suscipere culmen indigni sunt Quamobrem nulli uilis despectusque uideatur hic morbus qui sicut potest perfacile declinari ita si quemquam possederit ad sanitatis remedia uix peruenire concedit receptaculum namque est uitiorum malorumque omnium radix et inextricabilis nequitiae fomes efficitur dicente apostolo radix omnium malorum est filargyria id est amor pecuniae Haec igitur cum remissam tepidamque monachi possederit mentem primitus eum in exigua summa sollicitans iustos quosdam et uelut rationabiles ei colores ob quos uel reseruare sibi aliquid pecuniae debeat uel parare describit nam et ea quae praebentur in monasterio queritur non esse sufficientia et sano robustoque corpore uix posse tolerari quid faciendum si ualitudo mala carnis emerserit et reconditum non fuerit aliquid peculiare quo sustentetur infirmitas praestationem monasterii esse pertenuem et neglegentiam erga aegrotantes maximam si proprium aliquid non fuerit quo cura corporis ualeat adhiberi misere esse moriendum ipsum etiam uestimentum non sufficere quod praebetur nisi procurauerit nde sibi aliud ualeat exhibere postremo nec diu posse in eodem loco uel monasterio commorari et nisi parauerit sibi uiatici sumptus euectionisque t ransmarinae mercedem non posse cum uoluerit transmigrare et necessitate inopiae coartatum laboriosam ac miserabilem absque ullo profectu uitam iugiter toleraturum inopem quoque se semper ac nudum non sine inproperio aliena substantia sustinendum itaque cum huiuscemodi cogitationibus laqueauerit mentem qualiter unum saltim denarium adquirere possit excogitat tum peculiare opus quod exerceat abbate nescio sollicita mente perquirit quod uendens clam et optato tandem potitus nummo qualiter eum dupbcot acrius uehementiusque torquetur ubi reponat cuiue eum credat ambiguus deinde quid ex eo coemere qualique illum commercio ualeat duplicare cura grauiore distenditur cumque illi et hoc ei uoto cesserit auidior fames adcrescit auri tantoque uehementior suscitatur quanto etiam summa lucri maior adponitur cum pecuniae etenim incremento rabies cupiditatis augetur tum deinde uita longaeua promittitur senectus incurua infirmitates diuersae atque prolixae quae nisi maior summa in iuuentute fuerit praeparata tolerari in senecta non possint agitur itaque infelix anima serpentinis nexibus obligata dum materiam male concretam nequiore cura concupiscit augere pestem sibi qua dirius inflammetur ipsa parturiens totaque lucri cogitatione possessa nihil aliud respicit cordis intuitu quam unde pecuniam parare ualeat per quam possit de monasterii disciplina quantocius euolare nullam exhibens fidem ubi potuerit nummi spes aliqua refulgere pro hac non mendacii non periurii non furit facinus admittere perhorrescit non fidem frangere non iracundiae noxio furore suppleri si quoquam a spe quaestus deciderit non honestatis non humilitatis modum transcendere pertimescit fitque ei per omnia ut aliis uenter ita huic aurum et spes lucri pro deo unde beatus apostolus huius morbi noxia uenena prospiciens non solum eam radicem esse omnium malorum uerum etiam idolorum seruitutem pronuntiauit dicens et auaritia quod in Graeco dicitur quae est simulacrorum seruitus cernis igitur ad quantam labem ra bies haec per gradus singulos crescat utetiam idolorum uel simulacrorum seruitus apostoli uoce pronuntietur eo quod figura dei et imagine praetermissa quam deuote seruiens deo inmaculatam in semet ipso debuit custodire hominum figuras inpressas auro diligere pro deo maluit et tueri Talibus igitur decessionum profectibus in deterius crescens nullam deinceps humilitatis nullam caritatis nullam oboedientiae non dicam uirtutem sed ne umbram quidem retinere contentus indignatur ad omnia et ad singula opera murmurat atque suspirat nullaque iam reuerentia reseruata uelut equus durissimus ad praecipitium fertur infrenis nec uictu cotidiano nec solito indumento contentus non se diutius haec toleraturum esse testatur deumque non ibi solummodo esse proclamat nec salutem suam in illo tantum loco esse conclusam unde si quoquam se non celerius asportarit periturum protinus grauiter ingemescit Itaque instabilitatis suae uiaticum habens nummos in quorum praesidio alarum sibi instar aptauit iamque ad transmigrandum paratus insoleuter ad omnia praecepta respondet et tamquam peregrinum extraneumque se gerens quaecumque indigentia correctione perspexerit neglegit atque contemnit cumque furtim poesideat reconditam pecuniam ne calciamenta quidem ac uestimenta se habere conqueritur darique sibi tardius indignatur ac si forte dispensatione senioris ei prius qui nihil penitus habere cognoscitur aliquid horum fuerit impertitum maioribus irae stimulis inardescit seque despici ueluti extraneum putat nec ad ullum opus manus suas adcommodare contentus reprehendit omnia quae necessario fieri monasterii conpellit utilitas deinde occasiones quibus offendi uel irasci debeat studiose perquirit ne leuiter motus de coenobii disciplina uideatur exire nec solus tamen trausmigrare contentus ne tamquam suo uitio deseruisse credatur quantos potuerit susurrationibus clandestinis deprauare non desinit quodsi etiam temporis asperitas itineris seu nauigationis eius intercluserit commeatum per omne illud tempus suspenso anxioque residens corde tristitias serere uel excitare non cessat discessus solacium et excusationem leuitatis non se aliter credens quam nota uel macula monasterii reperturum Agitur itaque facibus pecuniarum suarum magis ac magis accensus quae possessae numquam monachum uel in monasterio residere uel uiuere sub regulae institutione permittunt cumque exinde eum uelut feralis quaedam bestia de coetu gregis separans pecus oportunum praedae destitutione sodalium fecerit et deuorationi facilem contubernii priuatione reddiderit eum qui prius opera monasterii leuia exercere despexerat die ac nocte spe quaestus infatigabiliter laborare conpellit non orationum sollemnia non ieiuniorum modum non uigiliarum regulam custodire permittit non honestarum intercessionum explere officia sinit dummodo uel auaritiae rabiem satiare uel cotidianis usibus possit occurrere cupiditatis ignem dum ad quirendo extinguendum credit accendens Hinc iam nonnulli per abruptum praecipitium lapsi inreucabili ruina feruntur ad mortem et non contenti soli possidere quas uel numquam habuerant uel initio malo reseruarant pecunias inquirunt contubernia feminarum quae debeant ea quae male congesta uel retenta sunt custodire tantisque se occupationibus noxiis ac perniciosis inuoluunt ut usque ad profundum inferi deuoluti dum adquiescere illi apostolicae sententiae rennuunt ut habentes uictum et uestimentum his sint contenti quae monasterii frugalitas exhibeat sed uolentes diuites fieri incidant in temptationem et laqueum diaboli et desideria multa et inutilia et noxia quae mergunt homines in interitum et perditionem radix enim omnium malorum est cupiditas id est filargyria quam quidam adpetentes errauerunt a fide et inseruerunt se doloribus multis Non ignoro quendam qui semet ipsum autumat monachum sibique quod est deterius de perfectione blanditur qui receptus in coenobio cum a suo moneretur abbate ne reuolueretur ad illa quae renuntians abdicarat seseque de radice omnium malorum filargyria terrenisque laqueis expediret ac si mallet pristinis passionibus emundari quibus eum grauissime singulis momentis uidebat urgueri cessaret adfectare ea quae ue antea quidem possederat quorum nexibus conpeditus ad purgationem uitiorum suorum sine dubio peruenire non posset truculento uultu eidem respondere non haesitauit si tu habes plurimos unde sustentes me similiter habere cur prohibes Haec autem nemini uideautur uel superflua uel molesta nisi enim prius exposita fuerint genera uulnerum et origines causaeque morborum fuerint indagatae nec infirmis poterit adhiberi congrua medicinae curatio nec ualidis conferri perfectae custodia sanitatis nam et haec et multo his plura ad instructionem iuniorum solent a senioribus qui innumeros diuersorum rasus ac ruinas experti sunt in conlatione proferri quorum multa saepenumero cognoscentes in nobis ita senioribus exponentibus ac reuelantibus uelut qui isdem ipsi quoque passionibus pulsarentur absque confusionis nostrae uerecundia curabamur cum et remedia pariter et causas infestantium nos uitiorum taciti disceremus quae nos non fraternitatis ueriti corpus uel obteximus uel praeteriuimus sed ne forte delapsus liber in manus eorum qui in hoc proposito minus instituti uidentur patefaciat inexpertis quae desudantibus solis ac festinantibus culmen perfectionis adtingere debent esse conperta Triplex itaque est huius ualitudinis morbus qui ab uniuersis patribus aequali detestatione damnatur unus hic cuius superius descripsimus labem qui decipiens miserabilies quosque ea quae ne ante quidem cum in saeculo degerent possidebant congerere persuadet alius qui haec quae in primordiis suae renuntiationis abiecerant post haec resumere ac rursum desiderare conpellit tertius qui initio malo uitiosoque contractus et ab inperfectione incipiens eos quos semel hoc tepore mentis infecerit paupertatis ac diffidentiae timore perI territos spoliare se cunctis mundi facultatibus non sinit eosque pecunias uel substantias quas utique renuntiantes abicere debuerant reseruantes ad euangelicam perfectionem numquam peruenire concedit quarum trium ruinarum exempla etiam in scripturis sanctis inuenimus non leui poena fuisse damnata nam Giezi ea quae ne ante quidem possederat uolens adquirere I non modo gratiam prophetiae possidere non meruit quam per successionem uelut hereditariam a suo habuit magistro suscipere pere uerum etiam e contrario aeterna lepra sancti Helisaei maledictione perfunditur ludas autem uolens resumere pecunias quas antea Christum secutus abiecerat non solum ad proditionem domini lapsus apostolatus gradum perdidit sed etiam uitam ipsam communi exitu finire non meruit eamque biothanati morte conclusit Annanias et Sapphira reseruantes partem quandam ex his quae possederant apostolico ore morte multantur De his igitur qui dicentes renuntiasse se huic mundo rursus incredulitate fracti nudari terrenis opibus timent in Deuteronomio mystice praecipitur si quis est homo formidolosus et corde pauido non egrediatur ad bellum uadat et reuertatur in domum suam ne pauere faciat corda fratrum suorum sicut et ipse timore perterritus est hoc testimonio quid euidentius quaeso nonne manifeste mauult eos scriptura professionis huius nec initium sibimet usurpare nec nomen quam exhortatione exemploque corrupto etiam alios ab euangelica perfectione reuocare et infideli infirmare terrore inbetur itaque eis ut discedentes e pugna reuertantur in domum suam quia non potest quisquam duplici corde bella domini proeliari uir enim duplex animo inconstans in omnibus uiis suis et cogitantes secundum illam euangelii parabolam cum qui cum decem milibus progreditur contra regem cum uiginti milibus uenientem non posse confligere adhuc eo longe posito postulent pacem id est ut ue initium quidem renuntiationis arripiant potius quam tepide eam post exsequentes maiori discrimine semet inuoluant melius est enim non mouere quam uouere et non reddere pulchre autem hic cum decem milibus et ille cum uiginti uenire describitur amplior enim inpugnantium nos uitiorum numerus est quam uirtutum pro nobis dimicantium nemo autem potest deo seruire et mamonae nec ponens quisquam manum suam super aratrum et respiciens retro aptus est regno dei Hi ergo occasionem auaritiae pristinae sibimet intromittere quadam scripturae sanctae auctoritate conantur quam uitiosiore intellectu interpretantes apostoli immo domini sententiam corrumpere atque ad suum desiderium gestiunt deprauare non suam uitam uel intellectum scripturarum sensui coaptantes sed uim scripturis pro desiderio suae libidinis inferentes consentire eas suis opinionibus uolunt aiuntque scriptum esse beatius est magis dare quam accipere cuius interpretatione prauissima eneruatam domini putant illam esse sententiam qua dicitur si uis perfectus esse uade uende omnia quae habes et da pauperibus et habebis thesaurum in caelo et ueni sequere me et hoc arbitrantur colore diuitias suas se abicere non debere beatiores scilicet semet ipsos pronuntiantes si pristinis suffulti substantiis aliis quoque de earum superabundantia largiantur dum erubescunt pro Christo gloriosam cum apostolo suscipere nuditatem nec opere manuum nec monasterii parsimonia uolunt esse contenti quibus superest ut se aut circumuenire nouerint semet ipsos et nequaquam renuntiasse huic mundo diuitiis pristinis incubantes aut si professionem monachi re atque opere cupiunt experiri dispersis abiectisque omnibus nihilque ex eis quae renuntiauerant reseruantes cum apostolo glorientur in fame et siti in frigore et nuditate Quasi uero et ille similiter non potuerit facultatibus pristinis sustentari qui se non ignobilem etiam in huius mundi ordine fuisse testatur cum se adserit a natiuitate ciuis Romani dignitate praelatum si hoc esse ad perfectionem commodius iudicauisset et illi qui Hierosolymis cum essent possessores agrorum aut domorum uendentes omnia nihilque sibi ex his penitus reseruantes adferebant pretia eorum et ponebant ante pedes apostolorum non potuerint necessitatem corporis sui facultatibus propriis sustinere si hoc perfectius fuisset ab apostolis iudicatum uel ipsi esse utilius probauissent sed uniuersas simul abicientes substantias maluerunt labore proprio uel conlatione gentium sustentari de quorum sumptu sanctus apostolus ad Romanos scribens suumque eis in hoc ministerium praedicans ac subtiliter eos ad hanc conlationem prouocans ait nunc uero proficiscar Hierusalem ministrare sanctis conplacuit enim Macedoniae et Achaiae conlationem aliquam facere in pauperes sanctorum qui sunt Hierusalem conplacuit enim et debitores sunt eorum quoniam si spiritalium eorum participes factae sunt gentes debent et in carnalibus ministrare eis ad Corinthios quoque horum sollicitudinem similiter gerens monet eos ut ante aduentum suum conlationem quam ad usus eorum mittere disponebant sollicitius praepararent de collectis autem quae fiunt in sanctis sicut ordinaui ecclesiis Galatiae ita et uos facite unusquisque uestrum per unam sabbati thesaurizet apud semetipsum recondens quod ei bene placuerit ut non cum uenero tunc collectae fiant cum autem uenero quoscumque probaueritis per epistulas hos transmittam perferre gratiam nestram in Hierusalem et ut eos ad largiorem prouocaret conlationem infert quodsi dignum fuerit ut et ego eam mecum ibunt id est si talis fuerit oblatio uestra quae mea quoque mereatur prosecutione deferri ad Galatas quoque cum praedicationis ministerium cum apostolis partiretur hoc idem se depectum cum Iacobo Petro et Iohanne testatur ut licet praedicationem susciperet gentium pauperum tamen qui erant Hierosolymis nequaquam sollicitudinem curamque respueret qui propter Christum uniuersis rebus suis renuntiantes spontaneam subierant egestatem et cum uidissent inquit gratiam dei quae data est mihi Iacobus et Cephas et Iohannes qui uidebantur columnae esse dextras dederunt mihi et Barnabae societatis ut nos inter gentes praedicaremus ipsi autem in circumcisionem tantum ut pauperum memores essemus quam rem omni sollicitudine se testatur inplesse dicens quod etiam sollicitus fui hoc ipsum facere qui igitur sunt beatiores utrumnam hi qui nuper de numero gentium congregati nec praeualentes euangelicam perfectionem conscendere adhuc suis substantiis inhaerebant in quibus magnus fructus apostolo ducebatur si saltim ab idolorum cultu et fornicatione et suffocatis et sanguine reuocati fidem Christi cum suis facultatibus suscepissent an illi qui euangelicae satisfacientes sententiae crucem domini cotidie portantes nihil sibi de propriis facultatibus superesse uolueruntr cumque ipse beatus apostolusI uinculis et carceribus obligatus seu uexatione itineris inpeditus et ob haec consuetam uictus substantiam parare ut erat solitus suis manibus non occurrens a fratribus se qui de Macedonia uenerant supplementum suae necessitatis adserit accepisse nam quod mihi inquiens deerat subpleuerunt fratres qui uenerunt a Macedonia et ad Philippenses ipse referens scitis enim et uos Philippenses quia in principio en augelii quando profectus sum a Macedonia nulla mihi ecclesia communicauit in ratione dati et accepti ni si uos soli quia et Thessalonicam et semel et bis in usum mihi misistis erunt secundum istorum sententiam quam mente tepida conceperunt et isti beatiores apostolo quia de suis inueniuntur ei substantiis inpertisse quod amens quilibet non audebit Quamobrem si euangelico praecepto uolumus oboedire et apostoli ac totius ecclesiae illius primitiuae seu patrum qui nix tutibus ac perfectioni eorum nostris temporibus successerunt imitatores exsistere non nostris definitionibus adquiescamus de hoc tepido ac miserabili statu perfectionem nobis euangelicam pollicentes sed illorum sectantes uestigia circumuenire nosmet ipsos minime studeamus et ita monasterii disciplinam institutionemque pariter expetamus ut in ueritate renuntiemus huic mundo nihil ex his quae contempsimus infidelitate nos retrahente seruantes cotidianum uictum non recondita pecunia sed opere proprio conquiramus Fertur sententia sancti Basili Caesariensis episcopi ad quendam prolata Syncletium tali quo diximus tepore torpentem qui cum se renuntiasse diceret huic mundo quaedam de propriis facultatibus sibimet reseruauit nolens exercitio suarum manuum sustentari et humilitatem ueram nuditate et operis contritione monasteriique subiectione conquirere et senatorem inquit Syncletium perdidisti et monachum non fecisti Itaque si agonem spiritalem certare legitime cupimus hunc quoque perniciosum hostem a nostris cordibus extrudamus quem quantum superare non magnae uirtutis est tantum et eodem uinci ignominiosum plenumque dedecoris a potente enim elidi licet sit in deiectione dolor et gemitus in amissione uictoriae tamen quodammodo de aduersarii robore uictis nascitur consolatio sin uero et inimicus exilis et genus conluctationis I infirmum ultra deiectionis dolorem confusio turpior et ignominia detrimento grauior infertur De quo haec erit summa uictoria triumphusque perpetuus ut quemadmodum dicitur ne minuto quidem nummo conscientia monachi polluatur inpossibile namque est eum qui uictus in exigua stipe concupiscentiae semel in corde suo radicem susceperit non maioris desiderii protinus incendio conflagrari tamdiu namque miles Christi uictor ac securus cunctaque cupiditatis inpugnatione erit externus donec initia concupiscentiae huius hic nequissimus spiritus in eius corde non seuerit quapropter cum in cunctis generibus uitiorum generaliter serpentis caput oporteat obseruari in hoc praecipue diligentius conuenit praecaueri quod si fuerit intromissum sua materie conualescens ipsum sibimet uehementiora suscitabit incendia ideoque non solum pecuniarum cauenda possessio uerum etiam uoluntas ipsa de animo penitus extrudenda non enim tam effectus filargyriae uitandus est quam affectus ipsius radicitus amputandus nihil enim proderit pecunias non haberi si uoluntas in nobis fuerit possidendi Possibile namque est etiam non habentem eas nequaquam filargyriae morbo carere nihilque ei prodesse beneficium nuditatis quia cupiditatis uitium resecare non ualuit paupertatis bono non uirtutis merito delectatus et necessitatis onere non sine cordis languore contentus quemadmodum etiam corpore non pollutos euangelicus sermo pronuntiat corde moechatos ita pecuniae quoque pondere minime sarcinatos affectu ac mente cum filargyris condemnari possibile est occasio enim eis habendi defuit non uoluntas quae semper apud deum solet magis quam necessitas coronari itaque festinandum nobis est ne in uanum laborum nostrorum emolumenta depereant miserabile namque est paupertatis ac nuditatis exitus tolerasse fructus uero earum cassae uoluntatis uitio perdidisse Uis nosse quam perniciose quam noxie fomes iste nisi fuerit diligenter excisus ad eius interitum qui eum conceperit fruticet et omnigenis pullulet ramunculis uitiorum respice Iudam apostolorum numero deputatum quia noluit serpentis huius caput letale conterere qualiter eum suo ueneno peremerit et concupiscentiae laqueis inretitum ad quam abrupti praecipitii crimen inpegerit ut redemptorem mundi et hnmanae salutis auctorem triginta argenteis persuaserit uendere qui nequaquam esset ad tam scelestum proditionis facinus deuolutus si non filargyriae morbo fuisset infectus nec dominicae negationis reus sacrilegus extitisset nisi prius solitus fuisset creditos sibi loculos conpilare Inmane satis et euidens tyrannidis huius exemplum quae semel ut diximus animae captiuatae nullam permitti honestatis regulam custodire nec ulla quaestus adiectione satiari finis enim rabiei huius non diuitiis sed nuditate conquiritur cum hic ipse ob hoc loculos dispensationi pauperum deputatos suae potestati creditos accepisset ut saltim pecuniarum abundantia satiatus concupiscentiae suae modum inponeret in tantum copia earum in abundantiorem fomitem cupiditatis exarsit ut iam non loculos clancule conpilare sed ipsum dominum uenundare maluerit uniuersas enim diuitiarum moles rabies cupiditatis huius exsuperat Denique princeps apostolorum his eruditus exemplis sciens habentem quippiam cupiditatis frena non posse moderari nec finem eius in parua summa magnaue consistere sed sed sola uirtute nudi Annaniam et Sapphiram quorum super rius fecimus mentionem quia sibi quippiam de sua facultate seruauerant morte multauit ut interitum quem ille ultro sibi pro reatu dominicae proditionis intulerat hi pro mendacio cupiditatis exciperent quanta in hoc quoque facinoris ac supplicii similitudo concurrit ibi filargyriam proditio hic falsitas subsecuta est ibi ueritas proditur hic mendacii crimen admittitur licet enim operis eorum dissimilis uideatur effectus unus tamen finis in utroque concurrit ille namque refugienss paupertatem resumere quae abiecerat concupiuit hi ne fierent pauperes de substantia sua quam aut apostolis offerre fideliter aut totam dispergere fratribus debuerant quiddam retinere temptauerunt et idcirco utrubique sequitur mortis damnatio quia utrumque crimen de filargyriae radicibus pullulauit itaque si in eos qui non alienas concupierunt substantias sed propriis parcere temptauerunt nec habuere desiderium adquirendi sed reseruandi tantummodo uoluntatem processit tam seuera sententia quid censendum de his qui numquam possessas pecunias cupiunt congregare et nuditatem coram hominibus praeferentes affectu concupiscentiae coram deo diuites conprobantur Qui secundum similitudinem Giezi spiritu ac mente leprosi esse noscuntur qui mundi huius caducas pecunias concupiscens inmundae leprae contagione respersus est per quam nobis euidens reliquit exemplum omnem animam cupiditatis labe pollutam spiritali uitiorum lepra respergi inmundamque apud deum perenni maledictione reputari Igitur si perfectionis desiderio dimittens omnia secutus es Christum dicentem tibi uade uende omnia quae habes et da pauperibus et habebis thesaurum in caelo et ueni sequere me quid missa super aratrum manu respicis retro ut eiusdem domini uoce pronuntieris non esse aptus regno caelorum super tectum euangelici culminis stabilitus quid descendis tollere aliquid de domo tua ex his uidelicet quae antea contempsisti constitutus in agro atque operatione uirtutum substantia mundi qua te renuntians spoliasti quid recurrens niteris reuestiri si uero paupertate praeuentus nihil quod dimitteres habuisti multo minus adquirere debes quod nec antea possedisti ob id enim ita domini beneficio praeparatus es ut expeditior ad eum nullis pecuniarum laqueis inpeditus adcurreres uerumtamen nullus in hoc egens frangatur nemo est enim qui non habeat quod dimittat uniuersis renuntiauit facultatibus mundi quisquis affectum possidendi eas radicitus amputauit Haec est igitur de filargyria perfecta uictoria u paruissimae cuiuslibet stipis in corde nostro residere non si namus igniculum certi quod restinguendi eum non habebimus ulterius facultatem si quantulamcumque scintillae huius in nobis materiam fouerimus Quam uirtutem non alias retinere ualebimus inlibatam nisi in monasterio consistentes secundum apostolum habentes uictum et uestimentum his contenti fuerimus Damnationem ergo Annaniae et Sapphirae memoriter retinentes horrescamus aliquid ex his reseruare quae renuntiantes penitus abdicare deuouimus Giezi quoque pertimescamus exemplum qui ob filargyriae culpam aeterno supplicio leprae multatur et aliquid ex his quae nec ante possedimus caueamus adquirere nec non etiam Iudae uel meritum uel exitum formidantes quicquam pecuniae resumere quam semel a nobis abiecimus tota uirtute uitemus super haec omnia considerantes condicionem fragilis incertaeque naturae nostrae caueamus ne dies domini sicut fur in nocte superueniens maculatam uel uno obolo nostram conscientiam deprehendat qui omnes fructus nostrae renuntiationis euacuans illud quod in euangelio diuiti dictum est ad nos quoque faciat uoce dominica dirigi stulte hac nocte animam tuam expetunt a te quae autem praeparasti cuius erunt nihilque de crastino cogitantes numquam nos de coenobii disciplina patiamur auelli Quod sine dubio nequaquam permittimur inplere sed ne sub institutionis quidem regula permanere nisi prius patientiae uirtus quae non aliunde quam de humilitatis fonte procedit in nobis fuerit firma soliditate fundata illa namque nulli commotiones nouit inferre haec uero inlatas sibi magnanimiter tolerare 