Imperitiae culpam oblitterat resipiscens hoc autem et de scripturis sanctis aduertere est pietatem ad omnia utilem esse legimus cui cedit corporalis exercitatio quamuis et ipsa utilitatis retineat fructus quam sectandam nobis etiam ratio temporis praesentis exposcit non enim si aliquis forte qui hoc studii gerunt ratione prouisa destruere impudenter saeuiori censura hoc acstimauerit et nouare quod iam ex apostolica auctoritate munitum est de pietate cum dictum est non esse parcendum his qui apud Ariminum ignorantes egerunt quibus nescire inlicitum fuit captum mors incidere idcirco seueritas repudianda est sed mihi cui conuenit omnia moderate perpendere maxime cum et Aegyptii omnes et Achiui hac usi sententia receperint multos parcendum quidem his de quibus supra tractauimus auctores uero esse damnandos qui obliqua et maligna subtilitate caliginis offenderunt innocentium sensus per quas uelamen obducerent ueritati tenebras lucem et lucem tenebras uindicantes Igitur si quis ignorationis captum resipiscens sermonis nostri aduocatione lenissima illud uirus in se pestiferum Arriani dogmatis subdolum ac latebrosum fuerat expertus reparatus exhauriat condempnet uehementiusque in auctores eius insaeuiat quos in se uiolentos expertus est totumque se fidei apostolicae et catholicae usque ad Nichenae synodi conuentum de integro mancipet per quam professionem etiamsi quibusdam leue et remissum uidetur recuperet id quod per astutiam rectitatis amiserat uerum si aliquis tam stolidae mentis quod haud credo fuerit inuentus qui non solum nolit conuerti antidotum recipiens sanitatis uerum uenenum uirusque noxius sese uindicare crediderit et ratione uincetur et auctori perfidiae perdite deputatus ecclesiae catholicae spiritali uigore plectetur EXPLICIT Diuini muneris gratia est ut secundum apostolum omnes unum sapere omnes unum confiteri coeperimus et quantum ad Italiam quidem pertinet olim fidei paternae hoc est apud Nicheam scriptae se reddi it fraudem quam passa est apud Ariminum recognoscens Inlyricum etiam deum clementi nutu respexisse gaudemus et consortio infidelitatis quo grauabatur abiecto ea quae sunt rectae sententiae probare coepisse gratulamur nostram igitur dilectissimi fratres unam eandemque accipite firmam suscriptione sententiam Nicheni tractatus aduersus Arrium Sabelliumque cuius Fotinus partiaria hereditate damnatur decreta seruamus Ariminensis concilii statuta quorundam tergiuersatione corrupta consensu omnium prouinciarum iure rescindimus quorum etiam exemplaria transmittenda censuimus ut nec in fide retinenda nec in confutando Ariminensi concilio aliqua uideretur esse dissensio quicumque ergo nostrae unanimitatis optat habere consortium quicumque indiuiduam pacem nobiscum habere desiderat quae sunt nostrae sententiae conprobare festinet et fidei nobis memoratae subscriptionem et rescissionem Ariminensis concilii sine ambiguitate mittendo id certe petimus quod cum plurium harum prouinciarum porrigimus ipsi consensu auctores autem heresis Arrianae uel Aecianan Ualentem et Ursatium ceterosque eorundem consortes non nunc et quod manifestari apud Inlyricum coeperunt sed olim condemnatos esse manifestum est EXPLICIT 