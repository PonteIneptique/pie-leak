Praefatio Cou I Sancto spiritu plenus Paulus apostolus ad Corinthios ita loquitur manet autem fides spes caritas magnum consummandae ueritatis sacramentum ita triplici humani sensus affectione conplectitur reliquarum autem rerum siue officia siue dona in quibus nunc pro parte uersamur abolenda significat cum aduentu domini nostri Iesu Christi caelestis concilii perfectio inueniatur corruptione enim nostra in aeternitatis gloriam transformata hoc quod nunc esse aliquid creditur non erit quando tribui coeperit quod cum est semper aeternum est uerum fidei spei caritatis hoc meritum est ut mortis debito corporibus dissolutis semper maneant nec umquam desinant et cum omnia in homine pro parte sint haec tamen sola perfecta sint nam siue prophetiae abolebuntur siue linguae cessabunt siue scientia destruetur tria illa superiora perfectionem inmutabilem consequuntur et nihil aut extrinsecus mutuabuntur aut ultra quam optinent uberius adquirent cum enim prophetias et linguas et scientiam ueritas absoluta depellit fidem spem caritatem capessendae aeternitatis traduces et patronos ipsa sicuti erunt aeternitas adprehendet ct singularum quidem rerum idcm beatus apostolus merita exigui honoris sui ui distinxit ut intellegi promtum esset ceteris profectu augumenti caelestis abolendis non exiguo honoris sui fructu tria haec sola esse quae maneant quidem Igitur deus iustitiae praemiis muneratur creditus ab ignorante quod deus sit atque ob id Abraham fides prima iustificat et Cananae filiam silentio dominum temtantis matris fides saluat et credentibus in nomine eius potestas in Iohanne tribuitur ut ex deo nati sint magnum est fidei meritum et perfecta credentibus deo beatitudo per quam genitis in corpore in iniquitate in aegritudine et iustitia et sanitas et ortus ex deo est spes uero amoenitatem uitae mundialis et bona saeculi quiescentis in his quae a deo disposita confidit exsuperat praesentium damno futurorum lucra meritura quam dominus tali praemio muneratur omnis qui reliquerit domum uel fratres uel sorores aut matrem aut filius aut agrum propter nomen meum centumpl um accipiet et uitam aeternam possidebit egregia uirtutum dei testis fiducia expectationis suae praesentia quaeque ut nulla et incerta despiciens futura uero ut aeterna et praesentia adprehendens sed quamquam mansurae fidei spei caritati parem gloriam idem apostolus tribuat et aequaliter inuiolabiles eas esse significet caritatem tamen praestare ceteris superioribus indicat per hanc enim quodam uinculo deo suscepti amoris adnectimur fitque indiuidua ab eo uoluntas nostra semel nomini eius caritate pietatis infusa a qua non gladius non fames non nuditas separabit per quam ira aemulatio ambitio iniquitas luxus cupiditas conprimuntur atque idcirco cum maneat fides spes caritas maior horum est caritas per quam admixtos insecabili in dei nomine affectu nulla uis saecularium motuum aut dissoluit aut diuidit Et huic tantae tam graui apostolicae auctoritati ego quoque inter ceteros si quid mihi post eos loci est testimonium reddo per hanc caritatem repositam nobis ante tempora saccularia in caeli spem adsumtis et nomini dei ac domini Iesu Christi adhaereo iniquorum societatem et infidelium consortium respuens cum quo florere bonis saeculi otio domestico frui commodis omnibus redundare familiaritate regia gloriari et esse falso episcopi nomine singulis uniuersisque et publice et priuatim in ecclesiae dominatu grauem effici par ut ceteris potestas dabatur si modo ueritatem euangelicam falsitate corrumperem conscientiae reatum blandimento ignorantiae consolarer iudicii corruptelam excusatione alieni arbitrii defenderem hereseos piaculo non fide mea quae utique esset obnoxia sed simplicitate ignorantium non tenerer probitatem sub difficultate publicae intellegentiae mentirer haec enim in simplicitate cordis per fidem et spem Christi caritas manens non tulit et cum ab apostolo accepissem non enim accepimus spiritum formidinis et cum de domino dicente didicissemus omnis qui confitebitur me coram c u m hominibus e t ego confitebor cum coram patre meo qui est in caelis et per eundem dictum esset beati qui persecutionem patiuntur propter iustitiam quoniam ipsorum est regnum caelorum beati estis cum uos maledicent et persequentur et dicent omne malum aduersum uos propter iustitiam gaudete et exultate quoniam merces uestra copiosa est in caelo non potui praeferre ambitiosam in reatus silentio conscientiam iniuriosae pro dei confessione tolerantiae Proferre igitur in conscientiam publicam opus temto graue et multiplex diabolica fraude perplexum hereticorum parte subtile dissimulatione multorum ac metu praeiudicatum locorum in quibus gesta res est nosque agimus disparatione peregrinum tempore antiquum silentio nonum pridem simulata rerum pace praeteritum proxime impia fallacissimorum hominum calliditate renouatum hocque quo etiam in Romani imperii negotiis quies carpitur rex angitur palatium feruet episcopi circumcursant officiales magistri uolitant aduersus apostolicos uiros officiorum omnium festinatione turbatur ita ubique agitur trepidatur instatur ut plane iniquitatem huius adsertionis optinendi labor et cura prodiderit enimuero uersari in sermone hominum iam diu memini quosdam sacerdotum dei idcirco exulare quod in Athanasium sententiam non ferunt et hic error prope omnium mentes occupauit ut sub nomine eius non satis unicuique eorum dignam causam suscepti exilii arbitrentur Praetermitto autem licet potissima regi sit deferenda reuerentia quia enim a deo regnum est non tamen aequanimiter iudicium eius episcopalibus arbitriis admitti quia Caesaris Caesari deo autem reddenda quae dei sunt taceo imperatoris sublata causae cognitione iudicium non queror extorqueri de absente sententiam quamuis apostolo dicente ubi fides est ibi et libertas est pati istud simplicitas sacerdotalis non debeat sed haec non quia contemnenda sunt uerum quia his grauiora sint subiecta praetereo quamquam enim ex his quibusque in terris gesta sint cognosci potuerit longe aliud agi quam existimabatur tamen propensiore cura rem omnem hoc uolumine placuit exponere raptim enim tunc haec per nos ingerebantur corruptio cuangeliorum deprauatio fidei et simulata Christi nominis blasphema confessio et necesse fuit in eo sermone omnia esse praepropera inconposita confusa quia quanto nos inpensiore cura audientiam quaereremus tanto illi pertinaciore studio audientiae contrairent Incipiam igitur ab his quae proxime gesta sunt id est ex eo tempore quo primum in Arelatensi oppido frater et comminister meus Paulinus ecclesiae Triuerorum episcopus eorum se perditioni simuiationique non miscuit et qualis fuit illa sententia exponam a qua referens uoluntatem indignus ecclesiae ab episcopis dignus exilio a rege est iudicatus atque hoc ita fieri non rerum ordo sed ratio ex praesentibus petita demonstrat ut ex his primum confessio potius fidei quam fauor in hominem intellegatur ex quibus in eum qui adsensus his non est coepit iniuria Atque hoc etiam non inutiliter admonebo ut ad omne hoc uolumen diligens intentio adhibeatur omnia enim sunt et separanda temporibus et distinguenda iudiciis et secernenda personis ot uerborum diiudicanda uirtutibus ne forte tot epistulis tot synodis tunc frequenter ingestis pernicioso ante finem fastidio expleatur agitur autem in his quae cognitio dei expetenda sit quae spes aeternitatis in quo perfecta ueritas statu haereat et cum tam grauis rei negotium tractetur oportet et unumquemque his modo curam cognoscendis rebus inpendere ut iudicio deinceps proprio consistens opinionem non sequatur alienam EXPLICIT 