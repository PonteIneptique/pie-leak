Dilectissimis fratribus Ursatio Ualenti Magdonio Megasio Germinio Gaio Iustino Optato Marciali et certeris Ariminensis synodi legatis Siluanus Sofronius Nec Erodianus Patritiu Helpidius Theophilus Theodorus Eumatius Didimion Ecdicius Arsenius Passinicus Ualentinus Eucarpius Leontius Eortasius et Macarius in domino salutem Unitati nos et uerae paci studentes et ex synodi mandato heresi renitentes manifesta fieri uobis ca quae circa ecclesiam aguntur iustum putauimus ne ignoratio uos socios tantae impietatis efficeret et quamquam non nescire uos arbitremur non sine causa totius synodi legatos episcoporum scilicet numero fere multo amplius centum nunc usque ingressu huius ecclesiae nosmet ipsos abstinere ob quod instructos etiam uos esse uolumus ne penitus dominans iam intra ecclesiam heresis inualescat quae dominum nostrum Iesum Christum uere filium dei unigenitum deum de deo patri similem ausa est denegare ita ut quae praedicationes blasphemiae de unigenito deo et sentiantur ab his et praedicentur cognitum haberetis nam et piissimo imperatori Constantio hoc ipsum prohauimus et anatematizari haec omnia commotus religiosissime uoluit dolus autem hic nunc praeparatur ut Aetius auctor huius haeresis ipse potius quam haec impietatis dicta damnentur magis in hominem quam in doctrinam sententia lata esse uideatur monemus ergo uos fratres ut haec diligenter retractetis detisque operam ut catholica fides maneat ceterum non ambigit caritas uestra uniuersa ita ut geruntur Occidentalibus esse ecclesiis nuntianda optamus uos fratres in domino bene ualere His itaque sumptis quibus et commemoratae suptrius blasphemiae subnexae erant calumnia in eum qui suscepit intenditur et tantus detectae fraudulentiae suae hypocritas furor subiit ut periculum depositionis in eo constituerent qui conuictae conscientiae dolor est deterreri quemquam agnitione ueritatis si liber iste Ualentis et Ursacii non est fidei uestrae quid eius dampnattoni non adquiescitis anne non publico humani generis assensu inter omnes conuenit uenenum malum esse et caedem innocentis crimen esse et impietatem in dominum horrorem esse sed quisque haec delata non dampnat necesse est eorum se studii socium profiteatur quia nemo est qui non et quae oderit coarguat et quae non coarguit probet post synodum enim Seleucicnsem Constantinopolim uenientes quid est quod statim dampnatis hereticis uos iungitis non differtis in aliquo tempus adeundi neque de prudentis ratione consilii aliquam uobis moram ad percunctandum impenditis adeunt deinde uos non communicantes episcopis legati synodi Orientales gesta omnia edocent dominantem quoque haeresim demonstrant nonne oportuisset uos saltem uel nunc adsistere et cunctarum disceptionum arbitros reseruari sed nescio cuius uoluntatis uestrae conscientia recti iudicium non recepistis uestris enim statim adgregamini et blasphemiarum ucstrarum communionem initis nee id saltem consilii sumitis sin pudor aliquos fefellisset Ariminensem synodum aestimari dolum enim uestrum in non anathematizandis uestris statim prodidistis Nam in conuentu multorum uos arguentium cur etiam non creaturam dei filium diceretis respondistis sanctis Ariminensibus non Christum creaturam negatum fuisse sed dissimilemceteris creaturis quia in eo quod dictum sit non esse creatum uelut ceteras facturas non dictum sit quia creatio non sit sed excipiatur a ceteris ut licet omnino dissimilis ceteris sit tamen ut ipse aliud non sit quasi uero ulla creatura aliis sit similis ut angelus homini homo aui auis pecudi haec si mentior testes sunt qui audierunt quodsi et ipsi tacebunt loquitur mecum defensus a uobis impiissime liber uester in quo ut uitrum hvacinto ita filius patri et deo Christus alienus est deinde in quo audientes fefellistis ut non de nullis extantibus sit sed ex deo numquid quia et hoc a uobis dictum sit simulatio non patuit cum ideo non de nullis extantibus sed ex deo secundum uestram professionem sit quia eidem uoluntas ad id quod subsistat exordium fuerit mentior plane si non coniuentibus per conuentionem libelli sui Orientalibus dampnastis eos qui non de substantia habere eum id quod natus est sed de uoluntate dixissent aeternum quoque cum patre esse profitemini uere sane dixeritis si non reclamatum mihi esset cur ante tempora aeterna de uero patre deo uerum unigenitum deum natum praedicassent ut aeternitas ei cum patre angelorum animarumque humanarum non iam anteriorum sit sed futurorum similem quoque secundum scripturas esse dixistis quasi non secundum scripturas similis dco et homo sit et regno caelorum granum sinapi et fermentum et sagena sed percurrere hypocrisis uestrae mendacia otiosum t st clamant enim aduersum uos impietatis uestrae opera Seruus ne dicam bonus sed certe tolerabilis contumeliam domini inuitus audit et si liceat ulciscitur miles regis sui periculum etiam subiectu corporis sui et contemtu animae depellit canes ipsi ad custodiam domus habiti quodam sensu naturae intellegentes oblatrant et ubi quaedam eos aduentantium aura contigerit totis ad suspicionem ipsam saltibus efferuntur uos audistis Christum uerum dei filium et unigenitum deum negari negare reputamini et quiescitis quid quieuisse dico obnitimini reclamantibus et adgregamini obstrepentibus parum istud est ex biblioteca etiam uestra ad praedicationem impietatis arma sumuntur et bellum aduersus deum praesidiis uestris initur ubi igitur uestra professio apud Nicheam Thraciae qua dixistis omnes hereses dampnatas esse in lumen falsitas uestra protracta est professionis uestrae noctem sol iustitiae praedicatoribus suis prodidit probatis enim haec et dampnatis et ad haereticos transitis ita quod antea ad fraudem hominum fefellistis nunc ipsum ad professionem professi in deum Christum odii prodidistis 