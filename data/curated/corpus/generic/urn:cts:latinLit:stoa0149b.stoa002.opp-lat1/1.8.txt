Continent priora statuta uenerabiles sanctimoniam legis rebus ecclesiasticis niti satis superque perspeximus litteris ad nostram prudentiam datis isdem oportere operam dare cum profecto et episcoporum id officio congruat et salus omnium longe lateque populorum hoc fundamine roboretur sed res admonuit statuta rursus existere non enim aliquis definita geminari superfluum iudicabit cum crebra consueuerit admonitio augere cumulum diligentiae his ita se habentibus de fide atque unitate tractari debere cognoscat sinceritas uestra et operam dari ut ecclesiasticis rebus ordo conpetens praebeatur discurret namque cunctorum prosperitas ubique populorum et concordia fida seruabitur cum penitus amputatis de huiusmodi quaestionibus cunctis sectanda commouerit Res ista non debet intentionem animi longius propagare non enim de Orientalibus episcopis in concilio uestro patitur ratio aliquid definiri proinde super his tantum quae ad uos pertinere cognoscit grauitas uestra tractare debebitis et conpletis celeriter uniuersis consentiente consensu decem mittere ad comitatum meum ut prudentiae uestrae prioribus litteris intimauimus praedicti enim poterunt omnibus quae eisdem Orientales proposuerint respondere uel tractare de fide ut exitu competenti omnis quaestio terminetur et ambiguitas sopiatur quae cum ita sint aduersus Orientales nihil statuere uos oportet aut si aliquid uolueritis contra eosdem praedictis absentibus definire id quod fuerit usurpatum inrito euanescet effectu non enim ullas uires habere poterit definitio cui nostra statuta testantur iam nunc robor et copiam denegari quae cum ita sint moderatione religionis uenerabiles antistitibus consentanea debetis ueneranda perficere ut id quod religio postulat explicetur et quod audiri prohibet ratio nullus usurpet diuinitas uos seruet per multos annos parentes EXPLICIT DATUM V KAL IUNIAS EUSEBIO ET VPATIO CONSS 