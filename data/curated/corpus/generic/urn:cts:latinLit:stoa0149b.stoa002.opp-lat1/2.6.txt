Uitalis u c militantis in officio sublimis praefecturae relatione conperimus desiderare sanctitatem uestram significari uobis aperte quid est quod de fide nostra Valenti Ursatio Gaio et t anlo displiceat necessarium duxi his litteris patefaciendum sanctitati uestrae et id quod et in uobis ipsis ab initio esse confido dicere nos hoc quod et a patribus traditum accepimus et diuinis scripturis quod semel didicimus et cotidie docemus Christum dei filium dominum nostrum per omnia patri similem excepta innatiuitate deum de deo lumen de lumine uirtutem de uirtute integrum de integro perfectum de perfecto ante saecula et ante uniuersa quae intellegi uel dici possunt genitum cuius natiuitatem nemo scit nisi solus pater ipso filio asserente quia nemo nouit filium nisi pater neque patrem quis nouit nisi filius et cui uoluerit filius reuelare per quem facta sunt omnia sine quo factum est nihil secundum diuinas uoces ipsius saluatoris nostri filii dicentis pater meus usque modo operatur et ego operor et iterum quaecumque enim pater facit haec et filius similiter facit et iterum ego et pater unum sumus et iterum qui me uidit uidit et patrem et iterum quomodo pater uitam habet in semet ipso ita dedit et filio uitam habere in semet ipso et iterum sicut pater suscitat mortuos et uiuificat ita et filius quos uult uiuificat et iterum credite in deum et in me credite et iterum neque enim pater iudicat quemquam sed omne iudicium dedit filio ut omnes honorificent filium sicut honorificant patrem et iterum cui pater dixit faciamus hominem ad imaginem et similitudinem nostram nec dixit ad imaginem tuam uel ad imaginem meam ne aliquam dissimilitudinem in filii sui diuinitate demonstraret sed propterea coniunxit ad imaginem et similitudinem nostram ut filium suum sibi similem per omnia deum manifestaret iterum euangelista uidimus gloriam eius gloriam quasi unigeniti a patre plenum gratia et ueritate et apostolus ad Corinthios in quibus deus huius saeculi excaecauit mentes infidelium ut non refulgerent inluminatione euangelii gloriae Christi quae est imago d e i et iterum idem apostolus et transtulit nos in regno filii caritatis suae in quo habemus redemptionem remissionem peccatorum qui est imago dei inuisibilis primogenitus omnis creaturae et iterum idem apostolus hoc enim sentite in uobis quod et in Christo Iesu qui cum in forma dei esset non rapinam arbitratus est esse se aequalem deo sed semet i psum exinaniuit formam serui accipiens in similitudine hominum factus quis non intellegat quia quemadmodum secundum serui formam uera fuit caro nostra in Christo ita et in dei forma uera sit diuinitas patris in filio et iterum uidete ne quis uos seducat per philosofiam et inanem fallaciam secundum traditionem hominum secundum elementa huius mundi et non secundum Christum quia in ipso habitat omnis plenitudo diuinitatis corporaliter si ergo omnis plenitudo diuinitatis inhabitet in Christo iam non ex parte similes et ex parte dissimiles sicut nunc asserunt qui propter contentionem suae libidinis retrorsum trorsum abeuntes semet ipsos a nobis auerterunt Nam quod putant se pro magno de scripturis diuinis proferre I ut dicant Christum facturam et creaturam e contrario nos sp l cundum scripturas dicimus et uiam et ianuam et lapidem offensionis et petram scandali et fundamentum et brachium et manum et sapientiam et uerbum et agnum et ouem et pastorem et sacerdotem et uitem et uitem et alia sed hace omnia sic intellegimus et dicimus ut uirtutes et operationes filii dei intellegamus non ut diuinam eius ex patre natiuitatem huiuscemodi nominibus conparemus quia ex nihilo omnia per filium facta sunt filius autem non ex nihilo sed ex deo patre est genitus Miror autem praedictum Ualentem aut oblitum esse aut certe subdole dissimulare quid in praeteritum gestum definitumque sit nam sub bonae memoriae Constantio imperatore quando inter quosdam coeperat esse de fide dissensio in conspectu eiusdem imperatoris praesentibus Georgio episcopo Alexandrinorum ecclesiae Pancratio episcopo Pelusinorum Basilio episcopo tunc Anquirilano praesente etiam ipso Ualente et Ursatio et mea paruitate post habitam usque in noctem de fide disputationem et ad certam regulam perductam Marcum ab omnibus nobis electum fidem dictasse in qua fide sic conscriptum est filium similem patri per omnia ut sanctae dicunt et docent scripturae cuius integrae professioni omnes consensimus et manu nostra suscripsimus si autem nunc aliquid illis spiritus huius mundi suggerit ex aperto adhuc scire non possumus nam ut nos professi sumus de scripturis per omnia similem filium patri excepta innatiuitate exponant et illi de scripturis quemadmodum parte sit lis sit parte dissimilis Et ideo fratres dilectissimi hanc intrepidanter et sino mora uestrae dilectionis ad conscientiam per Cyriacum officialem cuius prima inuenta occasio est post Carinium diaconum quem ad uos misi professionem destinaui ut per uestram quoque uigilantissimam deuotionem apud deum uniuersae fraternitati intimetur ne quis fallacis diaboli laqueis ignorans implicetur iam uestrae est unanimitatis rescribere mihi quid uobis spiritus sanctus suggerat sane intimo caritati uestrae me huic epistulae propterea quod manus dolerem suscribere non potuisse suscribendum autem mandasse fratribus et conprosbyteris nostris Innocentio Octauio et Catulo EXPLICIT 