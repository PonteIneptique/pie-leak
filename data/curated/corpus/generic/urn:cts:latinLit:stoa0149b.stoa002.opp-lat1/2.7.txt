Liberius autem antequam ad exilium iret hanc uniformem epistulam confessoribus scripsit id est Eusebio Dionisio et Lucifero in exilio constitutis Quamuis sub imagine pacis humani generis inimicus uehementius in membra ecclesiae uideatur esse grassatus uos tamen acceptissimos deo sacerdotes egregia et singularis fides et hic probabiles deo ostendit et iam ad futuram gloriam martyres designauit quo itaque praeconio laudis qua uocis exultatione merita uirtutis uestrae prarferam positus inter merorem absentiae uestrae et gaudium gloriae prorsus inuenire non possum nisi quod scio hic me probabiliora uobis solatia exhibere si credatis me in exilio simul uobiscum esse detrusum denique me in ipsa adhuc expectatinnc pendentem quod a consortio uestro durior necessitas interim detrahit satis contristor optaueram enim fratres deuotissimi prior pro omnibus uobis impendi ut exemplum gloriae per me magis uestra dilectio consequeretur sed fuerit haec palma meritorum uestrorum ut priores de perseuerantia fidei ad confessionis inlustrem gloriam ueniretis rquaeso igitur dilectionem uestram ut me praesentem uobiscum esse credatis atque eo me affectu absentem non esse sentiatis et intellegatis dolere me satis quod sim interim a uestro consortio disparatus quantam denique gloriam fueritis consecuti hinc magis scire potestis quod si qui in persecutione coronati sunt solius persecutoris cruentos gladios sentire potuerunt contra uos deuoti per omnia dei milites etiam falsos fratres inimicos experti uictoriam de perfidis pertulistis quorum quantumque in saeculo uiolentia increscere potuit tanto sacerdotibus praemia laudis inueniuntur conferre estote itaque de promissione caelesti securi Et quia proximiores estis deo effecti uestris orationibus me uestrum consacerdotem famulum dei ad dominum subleuate ut superuenientes impetus qui de die in diem cum annuntiantur grauiora uulnera infligunt tolerabiliter ferre possim ut inuiolata fide saluo statu ecclesiae catholicae parem nobis dignetur me dominus efficere et quia cupio quae gesta sunt in ipsa congressione fidelius scire obsecro sanctitatem uestram uniuersa fideliter litteris intimare dtgnemini ut additamentum maius uel ipse animus qui diuersis rumoribus cruciatur uel uires corporis ipsius quae iam extenuatae sunt de uestra cohortatione possint sentire et alia munii Deus uos incolumes custodiat domini fratres Item Liberius antequam iret in exilium de Uincentio Capuensi ad Caecilianum episcopum Spolitinum scripsit Nolo te factum Uincentii ab intentu boni operis reuocet frater carissime Et ad Ossium de Uincenti ruina sic dicit Inter haec quia in nullo conscientiam tuam debeo praeterire multi ex Italia coepiscopi conuenerunt qui mecum religiosissimum imperatorem Constantium fuerant deprecati ut iuberet sicut ipsi placuerat dudum concilium ad Aquileiam congregari Uincentium Capuensem cum Marcello adaeque ex Campania episcopo legationem nostram suscepisse sanctitati tuae insinuo de quo quia multum sperabam quod et causam optime retineret et iudex in eadem causa cum sanctitate tua frequenter resedisset credideram integrum ius euangeliorum siue legationis posse seruari non tantum nihil impetrauit sed etiam ipse in illam ductus est simulationem post cuius factum duplici merore affectus me moriendum magis pro deo decreui ne uiderer nouissimus delator aut sententiis contra euangelium commodare consensum Post haec omnia quae uel gesserat uel promiserat Liberius missus in exilium uniuersa in irritum deduxit scribens pracuariratoribus Arrianis haereticis qui in sanctum Athanasium orthodoxum episcopum iniuste tulere sententiam Pro deifico timore sancta fides uestra deo cognita est et hominibus bonae uoluntatis sicut lex loquitur iusta iudicate filii hominum ego Athanasium non defendi sed quia susceperat illum bonae memoriae Iulius episcopus decessor meus uerebar ne forte in aliquo praeuaricator iudicarer at ubi cognoui quando deo placuit iuste uos illum condemnasse mox consensum commodaui sententiis uestris litteras adacque super nomine eius id est de condempnatione ipsius per fratrem nostrum Fortunatianum dedi perferendas ad imperatorem Constantium itaque amoto Athanasio a communione ommium nostrum cuius nec epistulia a me suscipienda sunt dico me pacem cum omnibus uobis et cum uniuersis episcopis Orientalibus seu per uniuersas prouincias pacem et unanimitatem habere Nam ut uerius sciatis me ueram fidem per hanc epistulam meam proloqui dominus et frater meus communis Demofilus quia dignatus est pro sua beniuolentia fidem uestram et catholicam exponere quae Syrmio a pluribus fratribus et coepiscopis nostris tractata exposita et suscepta est t haec est perfidia Arriana hoc ego notaui non apostata Liberius sequentia ab omnibus qui in praesenti fuerunt hanc ego libenti animo suscepi f sanctus Hi larius illi anathema dicit t anathema tibi a me dictum Liberi et sociis tuis in nullo contradixi consensum accommodaui hanc sequor haec a me tenetur iterum tibi anathema et tertio praeuaricator Liberi sane petendum credidi sanctitatem uestram quia iam peruidetis in omnibus me uobis consentaneum esse dignemini communi consilio ac studio elaborare quatenus de exilio dimittar et ad sedem quae mihi diuinitus credita est reuprtar eram autem apud Syrmium descriptam quam dicit Liberius catholicam a Demofilo sibi expositam hi sunt qui conscripserunt Narcissus Theodorus Basilius Eudoxius Demofilus Cecropius Siluanus Ursacius Ualens Euagrius Hireneus Exuperantius Terentianus Bassus Gaudentius Macedonius Marcus Acacius Iulius Surinus Simplicius et Iunior requirendum omnes haeretici Quia scio uos filios pacis esse diligere etiam concordiam et unanimitatemecclesiae catholicae idcirco non in aliqua necessitate impulsus deo teste dico sed pro bono pacis et concordiae quae martyrio praeponitur his litteris conuenio uos domini fratres carissimi cognoscat itaque prudentia uestra Athanasium qui Alexandrinae ecclesiae episcopus fuit a me esse damnatum priusquam ad comitatum sancti imperatoris secundum litteras Orientalium episcopor scriberem quod et ab ecclesiae Romanae communione separatus est sicuti teste est omne presbiterium ecclesiae Romanae sola haec causa fieri ut tardius uidcrer de nomine ipsius litteras ad fratres et coepiscopos nostros Orientales dare ut legati mei quos ab urbe Roma ad comitatum direxeram seu episcopi qui fuerant deportati et ipsi ulla cum his si fieri posset de exilio reuocarentur Et hoc autem scire uos uolo quod fratrem Fortunatianum petii ut eum litteras meas ad clementissimum imperatorem perferat quas ad Orientales episcopos feci ut scirent et ipsi una secum Athanasii communione me esse separatum quas credo quod pietas ipsius pro bono pacis gratulanter accipiet quarum exemplar etiam Hilario imperatoris fideli eunuco direxi peruidcat caritas uestra haec me benigno et innocenti animo gessisse quapropter his litteris meis conuenio uos et adiuro per deum omnipotentem et Christum Iesum filium eius deum et dominum nostrum ut dignemini ad elementissimum imperatorem Constantium Augustum pergere et petere ut bono pacis et concordiae in qua pietas eius semper exultat me ad ecclesiam mihi diuinitus traditam iubeat reuerti ut temporibus ipsius ecclesia Romana nullam sustineat tribulationi m me autem cum omnibus uobis episcopis eccle siae catholicae pacem habere his litteris meis aequo et simplici animo scire debetis fratres carissimi magnum solatium enim nobis in die retributionis adquiretis si per uos pax ecclesiae Romanae fuerit reddita scire autem per uos uolo etiam fratres et coepiscopos nostros Epictetum et Auxentium pacem me et communionem ecclesiasticam cum ipsis habere quos credo gratanter haec suscepturos quicumque autem a pace et concordia nostra quae per orbem terrarum uolente deo firmata est dissenserit sciat se separatum esse a nostra communione praeuarieatori anathema cum Arrianis a me dictum Non doceo sed ammoneo sanctum animum tuum frater carissime eo quod conloquia mala mores bono corrumpant insidiae hominum malorum bene tibi cognitae sunt unde ad hunc laborem perueni et ora ut det dominus tolorantiam diloctissimus filius meus Urbicus diaconus quem uidebar aere solatium a me per Uenerium agentem in rebus sublatus est Sanctitati uero tuae significandum credidi me de contentione illa a nomine Athanasii recessisse et ad fratres et coepiscopos nostros Orientales litteras dedisse et desuper eius nomine unde quia deo uolente et pax nobis ubique est dignaberis conuenire episcopos cunctos Campaniae et haec illis insinuare ex ipsorum numero una eum epistula uestra de unanimitate nostra et pace ad clementissimum imperatorem scribite de quo possim et ego de tristitia liberari et manu ipsius Deus te incolomem custodiat frater item manu ipsius pagina perscripta Cum omnibus episcopis Orientalibus pacem habemus et uobiscum ego me ad deum absolui uos uideritis si uolueritis me in exilio deficere erit deus iudex inter n e et uos 