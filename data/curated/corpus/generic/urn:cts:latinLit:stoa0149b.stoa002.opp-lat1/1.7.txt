Obsecro tranquillissime imperator ut mihi benignas aures clementia tua tribuat quo possit mansuetudini tuae mentis meae propositum apparere de Christiano enim imperatore et sanctae memoriae filio Constantini hoc ipsud sine cunctatione mereor impetrare sed in eo me laborare intellego quia repetita satisfactione placabilem etiam circa reos animum tuum in gratiam meam reuocare non possum sermo enim pietatis tuae iam dudum ad populum missus me quidem quem patienter omnia ferre necesse est plurimum lacerat sed animum tuum qui lenitati semper uacat qui numquam ut scriptum est in occasum diei iracundiam seruat retinere circa me indignationem miraculo mihi est ego enim religiosissime imperator tecum ueram pacem requiro quae non sit uerbis conposita interna dispositione fallaciae sed praeceptis euangeliorum rationabiliter confirmata non Athanasi tantum negotium sed malta alia in medium uenerunt propter quae concilium fieri mansuetudinem tuam fueram deprecatus ut ante omnia quod specialiter optat mentis tuae erga deum sincera deuotio cum fidei causa in qua prima nobis spes est ad deum diligenter fuisset tractata negotia eorum qui nostram circa deum obseruantiam mirari debent possent finiri et dignum fuerat dei cultore dignum imperio tuo quod Christi pietate regitur et augetur specialiter hoc ipsum pro reuerentia sanctae religionis cui pnulenter intentus es clementiam tuam nobis ad haec inpetranda praestare Sed multi ecclesiae membra lacerare festinant qui confinxerunt me litteras subprcssisse ne crimina eius quem dicebantur condemnasse apud omnes paterent quasi illas litteras episcoporumscoporum Orientalium et Aegyptiorum quibus in omnibus eadem in Athanasium crimina continebantur at satis omnibus clarum est nec quisquam negat nos Orientalium litteras intimasse legisse ecclesiae legisse concilio atque haec etiam Orientalibus respondisse quis fidem et sententiam non commodauimus nostram quod eodem tempore octoginta episcoporum Aegyptiorum de Athanasio sententia repugnabat quam similiter recitauimus atque insinuauimus episcopis ltalis unde contra unam legem uisum est etiam cum episcoporum numerus pro Athanasio maior existeret in parte aliqua commodare consensum haec scripta si deo fidem debet Eusebius qui missus fuerat festinans ad Africam nobis reliquit quae tamen postea omnia scripta ne ad inpetrandum forte concilium deessent Uincentius qui cum ceteris missus fuerat Arclatum pertulit Uidet igitur prudentia tua nihil in animum meum introisse quod deo seruientibus non dignum fuerat cogitare testis autem mihi est deus testis est tota cum suis membris ecclesia me fide et metu in deum meum cuncta mundana ita ut euangelica et apostolica ratio praecepit calcare atque calcasse non furore temerario sed constituto atque obseruato iure diuino atque in alio ministerio ecclesiasticus uiuens nihil per iactantiam nihil per gloriae cupiditatem quod ad legem pertinebat impleui ad istud officium testis est mihi deus meus inuitus accessi in quo cupio quidem sine offensa dei quamdiu in saeculo fuero permanere et numquam mea statuta sed apostolica ut essent semper firmata et custodita perfeci secutus morem ordinemque maiorum nihil addi episcopatui urbis Romae nihil minui passus sum et illam fidem seruans quae per successionem tantorum episcoporum cucurrit ex quibus plures martyres extiterunt inlibatam custodiri semper exopto Denique iam me aperire causam pietati tuae sollicitudo ecclesiastica atque ipsa deuotio persuadet significant Orientales paci se nostrae uelle coniungi quae est pax clementissime imperator cum sint ex partibus ipsis quattuor episcopi Demofilus Macedonius Eudoxius Martyrius qui ante annos octo cum apud Mediolanium Arri hereticam sententiam noluissent damnare de conoilio animis iratis exierunt horum si fas est sententiis quale sit aut quid periculi habeat commodare consensum aequitas et clementia tua poterit aestimare non est nouum quod nunc subtiliter et sub occasione nominis Athanasi adtestantur manent litterae Alexandri episcopi olim ad Siluestrum sanctae memoriae destinatae quibus significauit ante ordinationem Athanasi undecim tam presbyteros quam etiam diacones quod Arri heresem sequerentur ecclesia eiecisse ex quibus nunc quidam extra ecclesiam catholicam foris positi dicuntur sibi conciliabula inuenisse quibus adseueratur etiam Georgius in Alexandria per litteras communicare quae ergo potest pax esse tranquillissime imperator si exhibitis episcopi ut nunc per Italiam factum est cogantur talium sententiis obedire Accipe aliud quia tranquillitas tua patienter admittit manent legatorum litterae qui ad clementiam tuam fuerant destinati quae nuper uenerunt quibus significant propter turbationem quidem omnium ecclesiarum se quidem ante succumbere sententiis Orientalium uoluisse proposuisse tamen conditionem ut si idem Arrii haeresem condemnassent hoc genere inclinati eorum sententiis obedirent placitum ut ipsi significant scriptura teste firmatur itur in concilium accipiunt cum deliberatione responsa Arri doctrinam se damnare non posse Athanasium quod solum exigebant communione esse priuandum hinc iam clementia tua hoc quoque consideret recte catholicae religionis iure seruato an hominis causa debeat diligenter excusseque tractari ti Unde iterum atque iterum mansuetudinem tuam et animum tuum deo deuotum rogamus per eius uirtutem qui se in defensione tua quantus sit uniuersis mortalibus adprobauit ut habens ante oculos eius beneficia qui imperium tuum in omnibus regit haec in coetu episcoporum diligenter facias omni cum consideratione tractari ut pacatis per te deo fauente temporibus tranquillitate tua consentiente sic omnia discutiantur ut quae iudicio sacerdotum dei confirmata constiterunt omnes in expositionem fidei quae inter tantos episcopos apud Nicheam praesente sanctae memoriae patre tuo confirmata est uniuersos consensisse cum exemplo possint in posterum custodiri ut ipse saluator qui desuper mentis tuae propositum intuetur in tanta rerum expeditione laetetur causam fidei et pacis etiam rei publicae necessitatibus non inmerito praeposuisse ad exorandum igitur mansuetudinem tuam ut beniuolo animo allegationes nostras audire digneris fratrem et coepiscopum meum sanctum uirum Luciferum cum Pancracio pres bytero et Hilario diacono placuit proficisci quos credimus de clementia tua ad pacem omnium ecclesiarum catholicarum non difficulter posse concilium impetrare dei omnipotentis clementia te nobis custodiat clementissime ac religiosissime Auguste EXPLICIT 