Domino merito gloriosissimo ac uictoriosissimo Augusto Constantio synodus Ariminensis Orientalibus consentiens id est Migdonius Megasius Ualens Epictetus et ceteri qui haeresi consenserunt Inlustrati pietatis tuae scriptis maximas deo rettulimus et referimus gratias quod nos beaueris intimans nobis illa quae cum discursione pietatis tuae facere deberemus ne quis usiae uel omousii nomina ecclesiae dei ignota aliquando nominet quod scandalum inter fratres facere solet plurimum gratulati sumus quia id quod tenebamus recognouimus o nos beatos quibus occurrit tanta felicitas ut cognitione tuae pietatis ceteri qui haec nomina pro deo et dei filio adsumere solent modum acceperint reuicti nos igitur reddentes obsequium clementiae tuae quod coram ueritatis status eluxit quae quia nesciat uinci et obtinuit uictoriam ut indignum deo nomen quod nusquam in legibus sanctis scriptum est iam a nullo dicatur Unde oramus pietatem tuam quoniam in eo loco ubi synodus gesta est unde responsum per nostros legatos dedimus adhuc detinemur iubeat nos qui integram cum Orientalibus doctrinam retinemus iam ad nostras plebes dimitti ut ex hac parte appareant amatores ueritatis qui deo non mutant nomen nec cum eis qui peruersa doctrina infecti sunt diutius nos qui ueritatem catholicam tenemus dctineamur unde impense oramus domine pietatem tuam ante deum patrem et dominum Iesum Christum deum et dei filium facias nos qui suscripsimus sanae doctrinae recedentes ab usiae nomine te imperante et iubeas nos ad nostras plebes dimitti ut laetetur ecclesia quae immutare nomina dei et filii eius non ammittit in totum imperio tuae uirtutis et gloriae cui tantum diuinitas contulit ut apparente dictionis sacrilegio iam usiae et omousii nomina recedant quae in diuinis scripturis de deo et dei filio non inueniuntur scripta Subueni pie imperator dei summi cultoribus subueni eis qui per Christum dei filium deum patrem omnipotentem orant subueni eis qui iudicio tuo deuotas offerunt aures qui nesciunt colere nisi deum patrem per dominum nostrum Iesum Christum gloriae eius filium et praecipe domine imperator ad nostras nos plebes remeare datis litteris ad u c praefectum praetorii Taurum quia et nos in praedicatione nominis dei Orientalibus et tuae dispositioni plenum reddimus obsequium in hac re in qua semper tenuimus iam ad nostras plebes redire debemus de hac autem re ad coepiscopos nostros Orientales litteras dedimus ut sciant hoc semper tenuisse et in fide catholica cum ipsis permanere diuina pietas gloriosissimum te semper et ubique per omnia faciat uindicem domine piissime imperator EXPLICIT 