INCIPIT EXEMPLUM EPISTULAE LIBERT EPISCOPI URBIS ROMAE AD ORIENTALES EPISCOPOS Studens paci et concordiae ecclesiarum postcaquam litteras caritatis uestrae de nomine Athanasi et ceterorum factas ad nomen Iulii bonae memoriae episcopi accepi secutus traditionem maiorum presbyteros urbis Romae Lucium Paulum et Helianum e latere meo ad Alexandriam ad supradictum Athanasium direxi ut ad urbem Romam ueniret ut in praesenti id quod de ecclesiae disciplina extitit in eum statueretur litteras etiam ad eundem per supradictos presbyteros dedi quibus continebatur quod si non ueniret sciret se alienum esse ab ecclesiae Romanae communione reuersi igitur presbyteri nuntiauerunt eum uenire noluisse secutus denique litteras caritatis uestrae quas de nomine supradicti Athanasii ad nos dedistis sciatis his litteris quas ad unanimitatem uestram dedi me cum omnibus uobis et cum uniuersis episcopis ecclesiae catholicae pacem habere supradictum autem Athanasium alienum esse a communione mea siue ecclesiae Romanae et a consortio litterarum et ecclesiasticarum Quid in his litteris non sanctitatis quid non ex metu dei eueniens est sed Potamius et Epictetus dum damnare urbis Romae episeopum gaudent sicut in Ariminensi synodo continetur audire haec noluerunt quin etiam Fortunatianus episcopus epistulam eandem rursum diuersis episcopis mittens nihil profecit ut autem in negata Athanasio communione sibi potius esset onerosus remque omnem sibi periculi faceret dummodo nihil Sardicensi synodo quod Athanasius absolutus et Arriani damnati fuerant decerperet litterae ex Aegypto omni atque Alexandria missae admonebant quoniam quales ad Iulium pridem de reddenda exulanti Athanasio communione erant scriptae tales nunc ut de subiectis intellegetur ad Liberium datae sunt de tuenda EXPLICIT 