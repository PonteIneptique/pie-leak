Cum de spe et salute sollicitudo incumbit magis laudandi esse debent qui solliciti sunt quam reprehensionem aliquam sustinere salus autem ac spes principaliter in fide catholica consistit et ideo quamuis conuentione a dominis nostris fratribus et coepiscopis nostris Ualente et Paulo admonitus nolueris ad id quod rumor iactitat de te respondere domine religiosissime tamen quia litteris tuis testificatus es te in eadem caritate perseuerare et paratum esse inlibatam dilectionem habere erga nos ostendere propterea in unum apud Singidunum congregati iterum his commonefacimus sanctitatem tuam ut omni occasione ambagum exclusa digneris rursus rescribere nobis si a fide catholica quae Arimini a sancto concilio exposita confinnataque est cui etiam uniuersi Orientis episcopi consenserunt sicut iam professus es te non recessurum apertius quaeritur significes est autem hoc sicut in ea cautum est similem dicimus filium patri secundum scripturas non secundum substantiam aut per omnia sed absolute si enim haec expositio inmutata fuerit manifeste quondam Basilii perfida adsertio propter quam synodus facta est quae etiam merito damnata est reparabitur Dignare igitur hoc quod quaeritur euidenter litteris tuis declarare non dixisse aut dicere uel dicturum similem esse per omnia filium patri excepta innatiuitate ne quod perlatores litterarum Iouianus diaconus et Martirius subdiaconus uerbo deprecationis suae ante praedictos dominos meos fratres et coepiscopos nostros Ualentem et Paulum adserebant magis credibile esse uideatur quia per omnia similem esse filium patri profitearis si enim sic te sicut optauimus sentire scriptis tuis manifestaueris querella pro iniuria a quibusdam clericis tuis Palladio et Gaio fratribus et coepiscopis nostris facta licet nolueris sicut prima conuentione admonitus es inquirere ad existimationem tuam non pertinet illis scilicet praestantibus pro sua temeritate rationem haec per Sccundianum presbyterum Pullentium lectorem et Candidianum exorcistam transmisimus caritati tuae XV Kalendas Ianuarias Gratiano nobilissimo et Dagalaifo consulibus exemplum penes nos retinentes 