Dilectissimis et beatissimis consacerdotibus episcopis Orientalibus omnibus per diuersas prouincias in Christo manentibus Gallicani episcopi salutem Omni quidem uitae nostrae fideique sensu gratias deo patri per dominum nostrum Iesum Christum confitemur quod nos in lumine scientiae confessionis suae doctrinis et propheticis et apostolicis conlocauit ne saecularis imperitiae tenebris detenti iudicio saeculi teneremur cum sola spes sit plenissima ad salutem deum patrem omnipotentem per unigenitum eius dominum Iesum Christum in sancto spiritu confiteri sed plane non minor cotidie gratulationis nostrae causa cumulatur quod liberans nos ab errore mundi nunc etiam inexpiabili hereticorum admisceri non patitur societati ex litteris enim uestris quas dilecto fratri et consacerdoti nostro Hilario credidistis fraudem diaboli et conspirantia aduersus ecclesiam domini haereticorum ingenia cognouimus ut diuisi in partibus Orientis atque Occidentis diuersis inuicem opinionibus falleremur nam plures numero qui aut Arimini aut Nicheae adfuerunt sub auctoritate uestri nominis ad usiae silentium sunt coacti quod uerbum a uobis quondam contra Arriomanitarum heresim inuentum a nobis semper sancte fideliterque susceptum est Nam omousion sermonem ad ueram et legitimam ex deo patre unigeniti dei natiuitatem sumus amplexi detestantes secundum Sabellii blasphemias ipsam unionem neque aliquam partem patris esse filium intellegentes sed ex toto atque perfecto innastcibili deo totum atque perfectum unigenitum deum natum unius a nobis idcirco uel usiae uel substantiae cum deo patre confessum ne creatura potius aut adoptio aut adpellatio uideretur et quia ex ipso esset ut ex patre filius ut ex deo deus ut ex uirtute uirtus ut ex spiritu spiritus ut lumen ex lumine similitudinem quoque eius ad deum patrem non inuiti audientes quippe cum imago inuisibilis dei sit sed eam solam similitudinem dignam ad patrem intellegentes quae dei ueri sit ad deum uerum ita ut non unio diuinitatis sed unitas intellegatur quia unio sit singularis unitas uero secundum natiuitatis ueritatem plenitudo nascentis sit maxime cum dominus ipse lesus Christus ad discipulos suos sit professus dicens ego et pater un unum sumus quo non solum caritatem quae ad patrem est sed et diuinitatem quae dei ex deo est significat secundum illud qui me uidit uidit et patrem et si mihi non uultis credere uel operibus meis credite quia pater in me et ego in patre Hanc igitur semper fidem tenentes et tenebimus detestantes quoque eos qui dicunt non erat ante quam nasceretur non quod unigenitum deum innascibilem praedicemus sed quod impium sit maxime deo temporum tempus aliquod anteferre cum ipsud illud ante quam nasceretur non fuit sit temporis sed et oboedientem quoquc patri etiam usque ad mortem crucis secundum infirmitatem adsumpti hominis non negamus cum ipse de ascensu suo ad caelos loquutus sit si diligeretis me gauderetis quia uado ad patrem quia pater ma i or me est per cuius carnis susceptionem nos sibi fratres connuncupare dignatus est eum in forma dei manens forma serui esse uoluisset Itaque carissimi cum ex litteris uestris in usiae silentio fraudem se passam simplicitas nostra cognoscat etiam pietatem eorum qui de Arimino Constantinopolim reuerterunt conuentos sicut epistola uestra contenta testatur neque eos ad tantarum blasphemiarum dampnationem potuisse compellere fidelis dominici nominis pracdicator frater noster Hilarius nuntiauerit nos quoque ab his omnibus quae per ignorantiam perpere gesta sunt referimus Auxentiumet Ursacium ac Ualentem Gaium Megasium et Iustinum excommunicatos habemus secundum litteras uestras et certe ut diximus iuxta fratris nostri Hilarii professionem qui se pacem cum his qui horum sectarentur errores habiturum negauit blasphemias quoque omnes quas littcris uestris subiecistis dampnamus maximeque eorum sacerdotes apostatas respuentes qui in loca fratrum indignissime exulantium quorundam aut ignoratione aut impietate sunt substituti pollicentes hoc coram deo atque etiam confitentes ut quisque his quae statuimus intra Gallias putauerit renitendum a communione ac sede sit sacerdotii abiciendus neque enim ut alia aut occasionem praedicandi non dampnamus permittens aut contra deum et Christi unigeniti dei maiestatem aliter quam nos de omousion significatione sentimus obnitens dignus erit sanctitate sacerdotii nomine iudicandus a quo iam Saturninum qui statutis salubribus impiissime contradixit secundum fratrum nostrorum geminas iam litteras excomunicatum ab omnibus Gallicanis episcopis caritas uestra cognoscat quem et uetera dissimulata iam diu licet crimina et certa edita epistolis suis nouae temeritatis indignum indignum episcopi nomine esse fecerunt EXPLICIT FIDES CATHOLICA EXPOSITA APUD PARISEAM CIUITATEM AD EPISCOPIS GALLICANIS AD ORIENTALES EPISCOPOS 